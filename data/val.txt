七 里 虹 桥 腐 草 腥 , 歌 钟 词 赋 两 飘 零 . 不 随 天 市 为 消 长 , 文 字 光 芒 聚 德 星 .
黄 衣 舍 去 混 缁 衣 , 弃 却 甜 桃 摘 醋 梨 . 酸 涩 一 时 尝 过 了 , 攒 眉 归 去 许 谁 知 .
起 从 何 处 止 何 日 , 我 欲 问 汐 汐 不 知 . 到 此 忽 闻 呼 汐 止 , 令 人 愁 到 海 枯 时 .
闭 户 跏 趺 意 已 清 , 炉 香 烧 尽 一 灯 明 . 空 庭 叶 落 知 多 少 , 一 任 西 风 百 种 声 .
夜 寒 金 屋 篆 烟 飞 , 灯 烛 分 明 在 紫 微 . 漏 永 禁 宫 三 十 六 , 燕 回 争 踏 月 轮 归 .
东 风 微 破 野 梅 心 , 著 骨 清 香 已 不 禁 . 绿 剌 一 尖 双 菡 子 , 错 书 小 字 带 悬 针 .
灵 光 殿 古 生 秋 草 , 曲 阜 城 荒 噪 晚 鸦 . 惟 有 孔 林 残 照 里 , 至 今 犹 属 仲 尼 家 .
芬 陀 利 出 盆 池 上 , 妙 时 薰 我 三 生 障 . 月 明 风 细 愈 严 净 , 政 恐 下 有 威 光 藏 .
弄 溪 终 日 到 黄 昏 , 照 数 秋 来 白 发 根 . 何 物 赖 君 千 遍 洗 , 笔 头 尘 土 渐 无 痕 .
六 国 争 雄 已 坐 擒 , 更 何 所 望 此 登 临 . 真 成 驭 鹤 乘 鸾 去 , 未 惬 秦 皇 好 大 心 .
海 子 周 遭 长 荻 芽 , 春 深 乘 舰 不 乘 车 . 阿 谁 贪 看 游 鱼 戏 , 抛 却 新 簪 茉 莉 花 .
仙 姝 拥 佩 出 云 堆 , 光 射 瑶 林 万 蚌 胎 . 只 可 范 家 村 里 照 , 不 须 移 影 过 苏 台 .
积 雪 犹 封 蒙 顶 树 , 惊 雷 未 发 建 溪 春 . 中 州 地 暖 萌 芽 早 , 入 贡 宜 先 百 物 新 .
桐 竹 连 云 阿 阁 西 , 脩 茎 浓 叶 蔽 璇 题 . 本 来 鸾 鸑 排 翔 地 , 正 恐 羁 禽 不 借 栖 .
南 楼 吹 笛 何 人 怨 , 北 窗 垂 杨 永 日 闲 . 何 用 绿 杨 高 百 尺 , 诗 情 笔 趣 总 相 关 .
啼 莺 几 处 垂 垂 柳 , 乳 燕 双 飞 片 片 花 . 溪 浅 度 云 山 带 雨 , 岸 崩 欹 树 草 连 沙 .
一 拳 打 破 鬼 门 关 , 一 笑 吐 却 野 狐 涎 . 四 海 峥 嵘 龙 象 众 , 鼻 头 只 用 短 绳 牵 .
断 汊 惟 余 旧 姓 存 , 倚 阑 投 饵 说 当 年 . 沙 鸥 曾 见 园 兴 废 , 近 日 游 人 又 玉 泉 .
黄 菊 初 华 客 未 归 , 登 高 自 试 苎 罗 衣 . 真 娘 墓 下 好 红 叶 , 伍 相 祠 前 多 翠 微 .
旧 鞋 线 断 口 头 开 , 床 下 埋 藏 满 面 埃 . 信 手 拈 来 著 得 著 , 人 前 拖 去 又 拖 来 .
铁 石 身 心 来 问 道 , 惯 调 金 镞 若 为 酬 . 棒 头 喝 下 随 流 入 , 靠 倒 沩 山 水 牯 牛 .
自 有 蛮 儿 能 汉 语 , 谁 言 冠 冕 不 相 宜 . 叱 牛 带 雨 晚 来 急 , 解 得 沙 田 种 芋 时 .
风 餐 露 饮 橘 州 仙 , 胸 次 清 於 月 样 圜 . 侠 客 偶 遗 金 弹 子 , 蜂 王 捻 作 菊 花 钿 .
天 上 麒 麟 翰 墨 林 , 当 家 手 笔 擅 文 心 . 欲 知 万 顷 陂 中 意 , 但 向 三 篇 句 裹 寻 .
和 彻 诗 篇 得 暂 闲 , 落 梅 香 里 立 栏 干 . 新 裁 白 紵 春 衫 薄 , 犹 怯 东 风 一 阵 寒 .
南 宗 要 勘 北 机 关 , 踏 遍 江 湖 淮 浙 山 . 始 信 广 东 元 有 佛 , 打 包 依 旧 更 南 还 .
归 来 深 隐 太 湖 滨 , 天 与 扶 持 百 岁 身 . 虽 是 浮 云 隔 双 阙 , 丹 心 爱 戴 在 君 亲 .
官 身 常 欠 读 书 债 , 禄 米 不 供 沽 酒 资 . 剩 喜 今 朝 寂 无 事 , 焚 香 闲 看 玉 溪 诗 .
雨 打 荒 篱 豆 荚 垂 , 柴 门 未 启 立 多 时 . 客 来 自 掘 蹲 鸱 煮 , 旋 拾 枯 松 三 数 枝 .
叉 手 须 知 已 隔 津 , 更 重 进 步 转 漂 沦 . 顽 铜 若 作 黄 金 货 , 只 可 满 他 无 眼 人 .
三 脚 驴 子 弄 蹄 行 , 只 欲 途 中 拶 后 生 . 一 片 丹 霞 尘 不 染 , 包 藏 万 有 岂 称 能 .
绝 顶 烟 开 霁 色 新 , 万 家 台 观 密 如 鳞 . 城 中 楚 楚 银 袍 子 , 来 读 曾 碑 有 几 人 .
巫 峡 朝 云 隔 翠 波 , 仙 禽 无 奈 晚 来 多 . 风 流 只 爱 张 京 兆 , 日 日 章 台 走 马 过 .
不 御 铅 华 别 是 花 , 丰 神 高 洁 自 成 家 . 含 章 不 解 春 风 意 , 犹 倚 残 妆 隔 绛 纱 .
口 如 布 谷 本 无 语 , 身 似 虚 空 何 所 还 . 观 音 岩 迥 出 云 雨 , 好 住 幽 窗 望 小 山 .
前 堂 画 烛 夜 凝 泪 , 半 夜 清 香 荔 惹 裳 . 烟 锁 竹 枝 寒 宿 鸟 , 水 沉 天 色 霁 横 参 .
早 世 身 如 风 里 烛 , 暮 年 发 似 镜 中 丝 . 谁 人 断 得 人 间 事 , 少 夭 堪 伤 老 又 悲 .
隋 唐 而 下 贵 公 卿 , 近 世 风 波 走 利 名 . 借 问 天 津 桥 下 水 , 当 时 湍 急 作 何 声 .
仙 掌 峰 边 仙 浴 堂 , 泉 声 戛 戛 漱 琳 琅 . 流 从 六 曲 滩 头 去 , 犹 带 落 花 风 里 香 .
万 卷 诗 书 千 古 书 , 一 灯 窗 火 十 年 心 . 功 名 梦 断 身 无 用 , 闲 补 离 骚 学 楚 吟 .
苍 苍 烟 月 满 川 亭 , 我 有 劳 歌 一 为 听 . 将 取 离 魂 随 白 骑 , 三 台 星 里 拜 文 星 .
吾 乡 自 昔 诗 人 少 , 委 羽 先 生 后 有 翁 . 坐 客 无 毡 君 莫 笑 , 云 台 有 集 继 家 风 .
碧 水 逶 迤 浮 翠 巘 , 绿 萝 蒙 密 媚 晴 江 . 不 知 谁 与 名 孤 屿 , 其 实 中 川 是 一 双 .
兀 坐 铃 斋 困 郁 蒸 , 举 头 忽 见 月 华 明 . 兴 来 策 杖 园 中 去 , 聊 复 寻 山 听 水 声 .
庞 老 多 年 不 入 州 , 一 竿 危 坐 石 溪 头 . 山 中 饱 食 鱼 羹 饭 , 不 博 人 间 万 户 侯 .
砧 杵 谁 家 夜 捣 衣 , 金 风 淅 淅 露 微 微 . 月 中 独 坐 不 成 寐 , 旧 业 经 年 未 得 归 .
黄 鹂 语 后 麦 初 熟 , 鸿 春 来 时 稻 正 香 . 但 获 新 仓 丰 稔 足 , 床 头 新 酿 酒 盈 缸 .
坐 来 毛 骨 觉 萧 然 , 百 尺 飞 流 下 碧 天 . 杯 酒 未 终 身 世 换 , 尽 移 三 峡 到 尊 前 .
近 水 人 家 自 是 奇 , 水 成 湾 处 各 开 扉 . 波 光 一 片 青 铜 镜 , 无 数 文 禽 照 影 飞 .
照 眼 春 光 烂 不 收 , 江 亭 一 雨 欲 成 秋 . 道 人 不 是 闲 莺 蝶 , 肯 为 阴 晴 一 日 愁 .
磻 溪 溪 畔 钓 鱼 翁 , 濯 缨 溪 水 听 溪 松 . 龟 猷 未 告 非 熊 兆 , 渔 蓑 堪 笑 老 龙 钟 .
真 淳 未 凿 本 诸 天 , 饮 食 啼 号 所 性 然 . 情 欲 不 生 无 外 诱 , 圣 人 之 质 自 浑 全 .
旱 叹 连 旬 塘 水 浑 , 移 舟 来 泛 霅 溪 云 . 溪 边 钓 隐 如 无 恙 , 那 不 嗤 人 骨 俗 氛 .
若 道 平 生 未 始 离 , 谁 知 此 语 已 成 非 . 饶 君 向 此 知 端 的 , 未 免 犹 成 我 与 伊 .
浣 纱 一 别 入 吴 宫 , 白 玉 床 前 醉 舞 中 . 莫 道 情 缘 犹 未 了 , 香 魂 今 已 嫁 秋 风 .
两 道 苍 松 列 翠 幢 , 雨 来 浑 似 度 桐 江 . 恨 无 东 绢 堪 图 此 , 归 伴 蒲 团 挂 北 窗 .
各 逞 神 通 现 瑞 茶 , 非 云 非 雪 亦 非 霞 . 梦 中 说 梦 非 见 见 , 报 道 从 来 眼 不 花 .
春 归 风 雨 一 朝 尽 , 画 静 园 林 诸 趣 嘉 . 蜻 蜓 出 水 群 掠 蚋 , 鹎 鵊 卫 巢 双 趁 鸦 .
闻 道 广 寒 修 月 手 , 静 看 如 鉴 忽 如 眉 . 即 今 扇 里 乘 鸾 女 , 解 笑 嫦 娥 不 自 持 .
纵 横 才 力 自 时 须 , 今 代 鹓 行 政 要 渠 . 亦 有 故 人 岩 石 里 , 未 嫌 不 奉 子 公 书 .
居 士 门 高 几 万 寻 , 曾 聆 一 语 警 肓 音 . 谁 知 千 里 同 风 事 , 历 历 分 明 在 目 今 .
一 曲 霓 裳 舞 太 真 , 谁 知 鼙 鼓 动 胡 尘 . 当 时 若 按 周 姬 乐 , 治 世 音 中 无 乱 人 .
亭 下 佳 人 锦 绣 衣 , 满 身 璎 珞 缀 明 玑 . 晚 香 消 歇 无 寻 处 , 花 已 飘 零 露 已 曦 .
云 髻 新 妆 珠 翠 团 , 杏 花 零 落 晓 风 寒 . 每 怜 春 事 伤 心 处 , 偷 把 周 郎 曲 谱 看 .
小 小 茅 亭 短 短 窗 , 海 棠 围 里 柳 中 央 . 乍 晴 萱 草 浑 无 力 , 落 尽 梅 花 尚 有 香 .
牡 丹 春 御 正 稼 华 , 有 旨 今 年 不 赏 花 . 剪 落 金 盘 三 百 朵 , 内 批 分 赐 近 臣 家 .
无 怀 葛 天 古 遗 民 , 种 畲 归 来 束 涧 薪 . 亭 长 闻 名 不 识 面 , 岂 知 明 府 是 何 人 .
江 声 呜 咽 雨 萧 萧 , 旅 馆 孤 灯 伴 寂 寥 . 鹭 屿 鲲 洋 连 大 海 , 相 思 空 托 去 来 潮 .
插 锹 叉 手 异 何 同 , 要 显 全 机 立 大 功 . 虽 然 有 数 通 呈 了 , 留 得 高 传 振 祖 风 .
朱 字 衙 香 伴 玉 炉 , 丁 丁 莲 漏 月 来 初 . 文 龙 画 烛 摇 红 影 , 淮 拟 君 王 夜 读 书 .
谢 公 遗 冢 尚 坡 陀 , 丝 竹 中 年 好 若 何 . 亦 到 旧 时 携 妓 处 , 野 人 行 馌 妇 行 歌 .
幽 窗 相 对 小 匡 床 , 蓝 浅 纱 轻 水 麝 香 . 退 食 归 来 高 枕 处 , 满 林 风 雨 梦 潇 湘 .
四 寂 无 人 雪 在 峦 , 喜 君 乘 兴 酒 肠 宽 . 上 方 归 路 踏 梅 影 , 霜 月 一 庭 天 正 寒 .
江 驿 春 酲 半 日 留 , 更 烦 送 酒 为 扶 头 . 柳 花 漠 漠 嘉 陵 岸 , 别 是 天 涯 一 段 愁 .
赤 松 元 是 神 仙 窟 , 公 独 能 开 韩 令 花 . 若 使 雒 阳 耆 旧 见 , 定 应 拥 褐 过 君 家 .
寒 涕 垂 颐 懒 不 收 , 肯 将 佛 法 挂 心 头 . 针 筒 线 袋 也 拈 却 , 古 毳 从 教 烂 坏 休 .
飞 瀑 奔 崖 色 皎 然 , 飘 空 上 下 势 相 连 . 看 来 不 是 天 河 水 , 尽 是 兜 罗 片 片 绵 .
君 家 小 圃 占 春 光 , 眼 看 龙 须 百 尺 长 . 移 向 楼 边 并 寒 井 , 明 年 垂 实 更 阴 凉 .
步 绕 青 秧 绿 水 间 , 春 畦 交 错 路 回 环 . 老 翁 牵 得 牛 当 路 , 恐 碍 人 行 却 复 还 .
望 亭 昔 岁 过 皈 船 , 柳 为 蹁 跹 杏 为 妍 . 今 日 溪 山 浑 似 旧 , 雪 芦 风 荻 雨 萧 然 .
敌 技 无 多 莫 浪 传 , 西 京 元 是 宋 山 川 . 书 生 但 可 谋 帷 幄 , 壮 士 得 无 须 彘 肩 .
暮 天 云 尽 远 山 空 , 夜 夜 西 风 入 汉 宫 . 铁 笛 一 声 千 古 恨 , 月 明 人 在 女 墙 中 .
甘 香 曾 饮 谷 帘 前 , 携 茗 仍 来 试 煮 泉 . 更 觉 清 风 生 两 腋 , 始 知 鸿 渐 是 茶 仙 .
何 处 飞 来 把 修 竹 , 数 声 圆 活 梦 还 惊 . 雨 鸠 那 解 知 人 意 , 寂 寞 梨 花 雨 又 晴 .
佛 力 所 至 物 皆 化 , 看 取 南 山 金 碧 堆 . 林 浮 莽 伏 不 衔 毒 , 狮 子 昔 曾 行 道 来 .
秦 声 楚 调 怨 无 穷 , 陇 水 胡 笳 咽 复 通 . 莫 遣 黄 莺 花 里 啭 , 参 差 撩 乱 妒 春 风 .
撒 手 那 边 千 圣 外 , 祖 堂 少 室 长 根 芽 . 鹭 倚 雪 巢 犹 自 可 , 更 看 白 马 入 芦 花 .
常 爱 人 间 此 会 稀 , 话 长 终 夕 重 开 扉 . 孤 山 猿 鸟 西 湖 上 , 懒 对 寒 灯 咏 式 微 .
绣 衣 奔 命 去 情 多 , 南 国 佳 人 敛 翠 娥 . 曾 向 教 坊 听 国 乐 , 为 君 重 唱 盛 丛 歌 .
田 头 科 斗 古 文 字 , 石 上 臼 洼 山 鼎 彝 . 勘 破 世 间 烦 恼 障 , 醉 而 已 矣 不 吟 诗 .
汀 苇 苍 苍 白 露 凝 , 一 滩 寒 月 未 收 罾 . 西 风 吹 醒 江 南 梦 , 四 壁 蛩 声 半 夜 灯 .
终 日 才 堪 米 一 升 , 生 涯 略 似 草 庵 僧 . 湿 薪 不 管 晨 炊 晚 , 留 得 松 肪 代 夜 灯 .
独 乐 人 闻 新 法 新 , 定 应 翻 作 独 愁 人 . 墓 碑 一 仆 党 碑 立 , 已 觉 园 花 埋 战 尘 .
君 恶 奢 华 意 不 欢 , 一 言 从 俭 亦 何 难 . 但 能 和 乐 同 琴 瑟 , 未 必 恩 情 在 绮 纨 .
树 杪 风 来 玉 佩 轻 , 仙 香 飘 作 世 间 清 . 一 枝 不 许 来 城 市 , 只 伴 高 人 避 世 情 .
人 间 共 赏 中 秋 月 , 酒 社 诗 家 意 味 长 . 天 上 必 应 霜 露 早 , 桂 丛 凋 尽 饱 青 光 .
客 子 光 阴 似 水 流 , 西 风 吹 老 菊 花 秋 . 今 年 不 用 登 高 去 , 人 在 青 山 最 上 头 .
五 柳 归 来 昔 陶 公 , 七 闽 召 还 今 邓 子 . 不 将 出 处 作 殊 观 , 便 了 陶 邓 先 生 死 .
绣 作 群 峰 玉 作 川 , 笔 端 秋 思 浩 无 边 . 赐 金 增 秩 从 民 借 , 会 费 将 军 九 万 笺 .
雪 裹 梅 花 春 信 息 , 池 中 月 色 夜 精 神 . 年 来 可 是 无 佳 趣 , 莫 把 家 风 举 似 人 .
手 在 何 忧 弓 力 强 , 巧 穷 那 得 秘 穿 杨 . 太 和 有 味 人 人 饮 , 谁 识 醒 时 是 醉 乡 .
前 年 过 语 漫 匆 匆 , 今 喜 追 随 数 日 同 . 诗 里 固 知 俱 有 味 , 酒 边 宁 复 重 言 功 .
庵 远 人 稀 行 未 休 , 风 烟 绝 不 类 中 州 . 何 须 更 问 明 朝 路 , 才 出 南 门 极 目 愁 .
长 江 春 水 绿 堪 染 , 莲 叶 出 水 大 如 钱 . 江 头 橘 树 君 自 种 , 那 不 长 系 木 兰 船 .
塞 北 中 郎 雪 满 头 , 陇 西 壮 士 泪 沾 裘 . 人 生 百 岁 能 多 少 , 直 至 如 今 说 未 休 .
乳 燕 啼 鸠 三 月 暮 , 淡 云 疏 雨 午 时 天 . 金 雀 花 落 无 人 管 , 断 送 韶 光 又 一 年 .
正 是 吴 蚕 出 火 时 , 交 交 窗 外 一 禽 啼 . 溪 西 有 叶 高 难 采 , 遥 见 青 裙 上 竹 梯 .
万 叠 春 山 积 雨 晴 , 新 茶 处 处 煮 车 声 . 不 应 独 送 月 团 片 , 偏 与 卢 仝 两 腋 生 .
高 高 下 下 客 行 路 , 整 整 斜 斜 人 住 家 . 端 的 今 年 蚕 较 晚 , 石 榴 花 下 响 缫 车 .
拂 拂 秋 风 生 桂 枝 , 于 门 何 日 诞 英 奇 . 请 看 素 魄 初 圆 夜 , 正 是 奎 星 呈 瑞 时 .
寺 外 寒 流 玉 一 泓 , 白 云 如 练 挂 危 层 . 青 山 绕 屋 柴 门 掩 , 只 见 梅 花 不 见 僧 .
三 月 芳 菲 唱 踏 歌 , 鱼 龙 人 海 竞 婆 娑 . 就 中 也 有 周 郎 顾 , 颠 足 摇 头 说 甚 么 .
蚕 眉 鸦 鬓 缕 金 衣 , 折 得 梅 花 第 几 枝 . 嗅 尽 余 香 不 回 面 , 思 量 何 事 立 多 时 .
香 风 华 雨 政 纷 纷 , 春 困 何 妨 聊 曲 肱 . 三 世 佛 相 传 寐 语 , 觉 来 无 我 坏 儿 孙 .
楼 上 珠 帘 拂 疏 网 , 却 匀 愁 黛 对 凌 波 . 也 知 新 旧 争 多 少 , 敢 话 机 头 织 素 多 .
闲 庭 芳 草 日 分 长 , 疏 雨 高 槐 夏 转 凉 . 一 片 乡 心 千 里 目 , 青 山 无 数 晚 苍 苍 .
空 山 雪 消 溪 水 涨 , 游 客 渡 溪 横 古 槎 . 不 知 溪 源 来 远 近 , 但 见 流 出 山 中 花 .
昨 日 北 风 今 日 强 , 归 船 又 过 斫 柴 江 . 浮 槎 却 被 春 流 误 , 挂 在 沙 头 古 柳 椿 .
瓜 果 蛛 丝 五 彩 针 , 年 年 儿 女 费 精 神 . 世 间 巧 尽 天 无 巧 , 更 要 如 何 巧 与 人 .
风 波 不 动 影 沉 沉 , 翠 色 全 微 碧 色 深 . 应 是 水 仙 梳 洗 处 , 至 今 青 黛 镜 中 心 .
两 山 南 北 雨 冥 冥 , 四 牖 东 西 万 木 青 . 面 似 骷 髅 头 似 雪 , 后 生 谁 与 属 遗 经 .
丰 年 物 物 总 欣 驩 , 不 但 人 和 畜 亦 蕃 . 簸 处 金 肤 肥 彘 母 , 春 余 珠 屑 饱 鸡 孙 .
初 约 看 花 花 已 尽 , 重 新 邀 客 客 应 欢 . 真 花 既 不 能 长 艳 , 画 在 霜 纨 更 好 看 .
御 寒 古 有 家 风 在 , 三 个 柴 头 品 字 煨 . 今 日 无 柴 又 无 炭 , 从 教 各 自 拨 寒 灰 .
少 陵 弦 断 无 胶 续 , 鸾 凤 巢 高 隔 五 云 . 老 子 一 身 都 是 胆 , 要 倾 莎 经 取 龙 筋 .
古 人 参 罢 祖 师 禅 , 已 证 如 如 不 动 尊 . 想 见 脚 根 坚 似 铁 , 履 鞋 化 石 俨 然 存 .
王 家 旧 物 群 偷 後 , 石 出 蛮 溪 百 丈 深 . 挥 翰 吾 非 玉 堂 手 , 断 金 君 有 古 人 心 .
北 山 松 枌 未 飘 花 , 白 下 风 轻 麦 脚 斜 . 身 似 旧 时 王 谢 燕 , 一 年 一 度 到 君 家 .
拂 面 秋 风 云 漠 漠 , 伤 心 古 汴 黍 离 离 . 不 因 避 雨 渔 阳 庙 , 争 见 元 丰 大 观 碑 .
便 把 长 江 作 界 河 , 负 舟 半 夜 泝 烟 波 . 明 朝 方 觉 田 文 去 , 追 骑 如 云 可 柰 何 .
明 开 暗 合 似 知 时 , 用 舍 行 藏 诫 在 兹 . 绿 叶 红 葩 古 墙 畔 , 风 光 羞 杀 石 楠 枝 .
舍 南 舍 北 雪 犹 存 , 诚 对 东 风 问 小 园 . 一 夜 小 园 开 似 雪 , 暗 香 浮 动 月 黄 昏 .
杞 花 垂 实 玉 关 秋 , 壮 岁 无 端 去 国 愁 . 自 笑 年 来 身 暴 贵 , 画 旗 春 色 上 龙 楼 .
赐 沐 山 行 策 最 长 , 游 人 此 日 却 相 妨 . 洞 天 只 得 东 边 赏 , 开 过 灯 花 断 杀 肠 .
旧 不 悲 秋 只 爱 秋 , 风 中 吹 笛 月 中 楼 . 如 今 秋 色 浑 如 旧 , 欲 不 悲 秋 不 自 由 .
学 馁 才 贫 杼 轴 劳 , 逾 年 避 债 负 诗 豪 . 倒 囊 不 惜 偿 虚 券 , 未 敌 琼 瑶 旧 价 高 .
月 仗 云 门 五 彩 球 , 御 前 争 赌 最 先 筹 . 须 臾 赢 得 西 川 印 , 便 脱 青 衣 拥 碧 油 .
闻 说 经 旬 不 启 关 , 药 窗 谁 伴 醉 开 颜 . 夜 来 雪 压 村 前 竹 , 賸 见 溪 南 几 尺 山 .
金 地 岭 胸 中 丘 壑 , 赤 城 山 皮 裹 阳 秋 . 华 顶 峰 脑 门 著 地 , 桐 柏 观 稽 首 叩 头 .
圆 绿 风 翻 翡 翠 云 , 娇 红 露 淡 石 榴 裙 . 采 莲 声 隔 花 深 处 , 应 有 鸳 鸯 梦 里 闻 .
何 年 沧 海 变 桑 田 , 绛 阙 琼 宫 尚 俨 然 . 留 得 瀛 州 人 在 境 , 故 应 犹 有 地 行 仙 .
我 生 饱 识 田 家 趣 , 只 坐 无 田 归 计 迟 . 纵 是 无 田 慵 可 得 , 莫 将 画 饼 欲 充 饥 .
宴 坐 帘 旌 卷 翠 微 , 朝 昏 万 蛮 发 新 姿 . 锦 囊 莫 怕 岚 霏 湿 , 带 取 风 光 入 凤 池 .
冰 作 形 容 雪 作 眉 , 早 知 谈 论 两 川 知 . 如 今 不 用 空 求 佛 , 但 把 令 狐 宰 相 诗 .
何 事 今 宵 动 所 思 , 此 欢 常 与 少 年 期 . 莫 疑 杜 甫 吟 兼 哭 , 为 忆 开 元 最 盛 时 .
僧 道 恩 荣 已 受 封 , 上 庠 儒 者 亦 恩 隆 . 福 王 又 拜 平 原 郡 , 幼 主 新 封 瀛 国 公 .
似 是 东 风 恼 客 心 , 淹 留 行 色 故 相 禁 . 扁 舟 正 在 江 南 岸 , 又 扰 浮 云 作 暮 阴 .
何 必 翠 虚 捎 魍 魉 , 且 看 白 旆 挂 麟 猊 . 几 年 待 著 龙 蛇 岁 , 便 是 乾 坤 交 泰 时 .
释 子 身 心 无 垢 纷 , 独 将 衣 钵 去 人 群 . 相 思 晚 望 松 林 寺 , 唯 有 钟 声 出 白 云 .
深 宫 永 日 镇 长 闲 , 心 静 多 繙 蘂 笈 篇 . 侍 女 身 留 香 案 侧 , 旋 燔 金 饼 炷 炉 烟 .
博 陵 博 士 才 华 盛 , 汉 上 畸 人 道 术 卑 . 欲 寄 一 书 无 雁 过 , 相 期 千 古 只 一 心 .
新 岁 阶 蓂 九 叶 芳 , 乾 元 用 九 应 春 阳 . 九 州 元 载 中 兴 主 , 九 牧 行 称 万 寿 觞 .
家 住 邺 城 门 向 西 , 青 楼 上 与 邺 城 齐 . 郎 行 好 记 门 前 柳 , 春 梦 南 来 路 不 迷 .
玉 树 歌 终 王 气 收 , 雁 行 高 送 石 城 秋 . 江 山 不 管 兴 亡 事 , 一 任 斜 阳 伴 客 愁 .
十 万 里 程 多 少 碛 , 沙 中 弹 舌 授 降 龙 . 五 天 到 日 应 头 白 , 月 落 长 安 半 夜 钟 .
嵩 阳 三 十 六 峰 寒 , 向 为 明 时 隐 遁 难 . 却 顾 事 繁 思 不 及 , 如 何 与 作 画 图 看 .
泥 根 捧 入 故 吴 宫 , 暖 力 迎 随 带 渐 红 . 栽 近 木 兰 殊 有 意 , 留 连 文 酒 系 春 风 .
路 过 偏 岭 暑 风 凉 , 草 色 连 天 七 寸 长 . 无 限 牛 羊 无 树 木 , 青 青 六 月 地 椒 香 .
共 醉 流 芳 独 归 去 , 故 园 高 士 日 相 亲 . 深 山 古 路 无 杨 柳 , 折 取 桐 花 寄 远 人 .
缟 裙 练 帨 玉 为 肌 , 谁 点 微 頳 向 北 枝 . 若 使 罗 虬 见 颜 色 , 定 须 将 此 比 红 儿 .
只 将 愧 汗 湿 莱 衣 , 毁 极 堂 堂 岁 月 迟 . 世 事 沧 桑 心 事 定 , 此 生 一 跌 莫 全 非 .
问 门 前 客 元 无 迹 , 谀 墓 中 人 本 不 工 . 犹 有 邻 僧 能 送 米 , 未 妨 窃 比 玉 川 公 .
瀑 布 衡 从 云 一 坞 , 浮 图 明 灭 木 千 章 . 在 山 终 爱 难 山 去 , 遮 莫 黄 尘 涴 我 裳 .
广 文 郑 子 橐 虽 枵 , 司 业 苏 君 惠 已 饶 . 未 到 多 多 堪 塞 屋 , 也 须 仅 仅 得 缠 腰 .
白 水 青 山 总 上 心 , 可 怜 月 色 夜 沉 沉 . 平 生 到 处 无 人 到 , 说 向 人 知 路 转 深 .
本 分 桃 花 寒 食 前 , 小 桃 长 是 上 春 天 . 二 乔 二 赵 俱 倾 国 , 女 弟 娇 强 意 自 先 .
别 后 衡 门 镇 不 开 , 年 年 春 雨 长 莓 苔 . 东 风 似 欲 添 离 恨 , 故 引 双 双 燕 子 来 .
庭 前 春 鸟 啄 林 声 , 红 夹 罗 襦 缝 未 成 . 今 朝 社 日 停 针 线 , 起 向 朱 樱 树 下 行 .
征 衣 浪 自 染 京 尘 , 骨 相 终 寒 不 是 清 . 大 似 有 缘 乘 下 泽 , 多 应 无 分 直 承 明 .
巨 灵 赑 屃 两 山 开 , 东 放 黄 河 万 里 来 . 地 轴 横 斜 争 斡 转 , 天 维 欹 侧 恐 倾 摧 .
修 竹 萧 森 影 过 墙 , 屧 声 寂 不 响 回 廊 . 道 人 独 坐 清 无 对 , 饱 杀 薰 风 一 味 凉 .
无 孔 铁 鎚 三 五 百 , 烹 金 炉 里 铸 成 来 . 就 将 一 个 轻 抛 掷 , 击 得 玲 珑 窍 子 开 .
雨 湿 晴 烘 乃 破 悭 , 时 闻 旖 旎 度 檐 间 . 不 知 失 笑 缘 何 事 , 每 对 薰 风 自 赭 颜 .
兰 浦 秋 来 烟 雨 深 , 几 多 情 思 在 琴 心 . 知 君 调 得 东 家 子 , 早 晚 和 鸣 入 锦 衾 .
生 情 镂 月 为 歌 扇 , 出 性 裁 云 作 舞 衣 . 照 镜 自 怜 回 雪 影 , 来 时 好 取 洛 川 归 .
绿 映 红 藏 江 上 村 , 一 声 鸡 犬 似 山 源 . 闭 门 尽 日 无 人 到 , 翠 羽 春 禽 满 树 喧 .
白 莲 千 朵 照 廊 明 , 一 片 承 平 雅 颂 声 . 更 报 第 三 条 烛 尽 , 文 昌 风 景 画 难 成 .
凌 风 倒 握 瘦 藤 枝 , 来 探 坡 仟 浣 墨 池 . 染 污 一 身 难 洗 雪 , 到 家 莫 使 子 云 知 .
不 入 山 中 不 识 闲 , 不 因 月 上 不 知 还 . 老 僧 长 揖 归 方 丈 , 只 有 钟 声 送 出 山 .
瑶 坛 醮 罢 晚 云 开 , 羽 客 分 飞 俗 士 回 . 为 报 移 文 不 须 勒 , 未 曾 游 处 待 重 来 .
无 心 犹 隔 一 重 关 , 滞 寂 沉 空 也 大 难 . 啼 问 阿 娘 谁 是 母 , 闲 云 溪 水 笑 潺 潺 .
只 是 从 前 疏 拙 身 , 而 今 结 驷 昔 悬 鹑 . 伯 鸾 老 去 无 遗 恨 , 触 忆 同 操 井 臼 人 .
林 间 旋 叠 石 为 路 , 日 日 自 汲 涧 底 泉 . 老 僧 意 趣 似 童 子 , 洗 手 濯 足 听 潺 湲 .
若 木 枝 头 露 未 干 , 五 云 喷 水 浴 鸦 翰 . 须 臾 转 过 金 鳌 背 , 九 点 齐 州 镜 里 看 .
井 梧 飞 叶 送 秋 声 , 篱 菊 缄 香 待 晚 晴 . 斗 柄 横 斜 河 欲 没 , 数 山 青 处 乱 鸦 鸣 .
春 色 将 穷 诗 未 穷 , 开 樽 姑 为 慰 东 风 . 偶 然 行 到 青 苔 上 , 尚 有 残 英 一 片 红 .
老 蚕 作 茧 自 缠 裹 , 不 肯 生 前 只 麽 休 . 却 后 百 年 牢 记 取 , 满 身 明 日 桂 花 秋 .
抛 却 弓 刀 上 砌 台 , 上 方 台 榭 与 云 开 . 山 僧 见 我 衣 裳 窄 , 知 道 新 从 战 地 来 .
立 言 温 粹 怀 陈 采 , 肆 笔 纵 横 忆 鲍 冈 . 若 使 韩 门 如 接 引 , 未 容 湜 籍 独 升 堂 .
酿 蜜 波 罗 摘 露 香 , 倾 来 椰 酒 白 于 浆 . 相 逢 岐 路 无 他 赠 , 手 捧 槟 榔 劝 客 尝 .
恩 赋 支 离 粟 一 囊 , 午 窗 卧 看 世 人 忙 . 东 家 学 究 穷 于 我 , 六 月 褒 衣 上 讲 堂 .
兼 风 飒 飒 洒 皇 州 , 能 滞 轻 寒 阻 胜 游 . 半 夜 五 侯 池 馆 里 , 美 人 惊 起 为 花 愁 .
北 山 吹 雨 送 残 春 , 南 涧 朝 来 绿 映 人 . 昨 日 杏 花 浑 不 见 , 故 应 随 水 到 江 滨 .
北 阙 彤 云 掩 曙 霞 , 东 风 吹 雪 舞 仙 家 . 琼 章 定 少 千 人 和 , 银 树 长 芳 六 出 花 .
竹 阴 山 色 郁 葱 葱 , 厌 俗 编 茅 向 此 中 . 花 谢 水 流 人 不 返 , 蛛 丝 空 罥 半 窗 风 .
月 满 长 空 树 满 霜 , 度 云 低 拂 近 檐 床 . 林 中 夜 半 一 声 磬 , 卧 见 高 僧 入 道 场 .
木 末 仆 危 不 可 呼 , 水 滨 诗 客 昔 何 如 . 若 非 此 老 曾 行 处 , 泪 涨 三 川 恨 有 馀 .
登 门 四 十 九 年 多 , 细 读 公 书 百 遍 过 . 今 岁 摘 抄 靖 州 作 , 遁 翁 堪 配 不 传 轲 .
一 声 卢 女 十 三 弦 , 早 嫁 城 西 好 少 年 . 不 羡 越 溪 歌 者 苦 , 采 莲 归 去 绿 窗 眠 .
数 事 平 反 转 两 官 , 金 章 不 博 鬓 毛 班 . 继 今 功 大 勿 全 有 , 从 古 恩 多 宁 少 悭 .
客 路 由 来 但 喜 晴 , 山 深 何 况 更 舟 行 . 孤 篷 酒 醒 三 更 雨 , 滴 碎 愁 肠 是 此 声 .
枉 尺 由 来 贱 直 寻 , 巧 机 愁 杀 汉 川 阴 . 莫 将 三 四 为 朝 暮 , 虚 搅 群 狙 喜 怒 心 .
长 安 深 夜 雪 漫 漫 , 欲 觅 心 安 转 不 安 . 纵 使 言 前 开 活 眼 , 那 知 已 被 老 胡 谩 .
黄 金 汉 鼎 青 错 落 , 绿 玉 秦 玺 红 屈 蟠 . 龙 翔 凤 翥 入 刀 笔 , 宝 晋 山 林 风 月 寒 .
当 年 接 翼 上 天 池 , 旧 事 空 存 雁 塔 题 . 岂 有 新 诗 来 渭 北 , 谩 令 后 学 仰 关 西 .
拨 雪 挑 来 叶 转 青 , 自 删 自 煮 作 杯 羹 . 宝 阶 香 砌 何 曾 识 , 偏 向 寒 门 满 地 生 .
折 时 须 拣 带 苔 枝 , 两 蕊 三 花 儘 自 奇 . 簪 向 银 瓶 全 俗 了 , 古 铜 瓶 浸 恰 相 宜 .
妙 道 藏 真 世 莫 臧 , 勿 言 圣 事 似 寻 常 . 眼 前 不 见 非 常 境 , 别 有 三 天 照 十 方 .
八 重 峰 顶 望 群 山 , 百 谷 东 流 去 不 还 . 惟 有 右 军 遗 迹 在 , 月 波 时 落 墨 池 间 .
西 崦 晴 天 得 强 扶 , 出 林 知 有 故 人 居 . 数 能 过 我 论 奇 字 , 当 复 令 公 见 异 书 .
孔 雀 朝 飞 桂 树 森 , 鬼 门 关 侧 日 华 沈 . 辋 舆 偶 憩 看 铜 柱 , 太 息 伏 波 战 伐 深 .
危 冠 广 袖 楚 宫 妆 , 独 步 闲 庭 逐 夜 凉 . 自 把 玉 簪 敲 砌 竹 , 清 歌 一 曲 月 如 霜 .
晓 起 青 青 展 嫩 芽 , 淡 黄 乍 变 正 栖 鸦 . 绳 床 夜 半 不 成 寐 , 香 扑 一 帘 鹰 爪 花 .
眼 底 蔷 薇 玉 雪 堆 , 过 从 休 待 牡 丹 开 . 送 春 疏 酒 山 应 笑 , 底 用 奚 囊 日 往 来 .
寿 岳 名 标 自 古 今 , 万 年 松 矮 翠 成 阴 . 东 篱 采 菊 悠 然 见 , 珍 重 渊 明 眼 有 筋 .
三 更 向 阑 月 渐 垂 , 欲 落 未 落 景 特 奇 . 明 朝 人 事 谁 料 得 , 看 到 苍 龙 西 没 时 .
得 酒 衰 怀 亦 满 觞 , 不 禁 花 气 逼 人 香 . 醒 时 忍 见 风 吹 尽 , 玉 质 温 柔 是 故 乡 .
得 路 只 轮 车 易 上 , 失 时 独 幅 被 难 眠 . 淡 黄 虀 饭 茅 柴 酒 , 东 掩 西 遮 也 过 年 .
黄 蘖 树 头 生 蜜 果 , 趁 书 云 节 要 拈 提 . 舌 头 具 眼 百 杂 碎 , 抹 过 庞 翁 向 上 机 .
归 到 城 门 欲 发 更 , 马 头 惟 有 暮 鸦 迎 . 小 窗 了 却 观 书 课 , 几 首 残 诗 旋 补 成 .
边 州 独 夜 正 思 乡 , 君 又 弹 琴 在 客 堂 . 仿 佛 不 离 灯 影 外 , 似 闻 流 水 到 潇 湘 .
陂 头 下 马 问 渔 者 , 欲 买 鲜 鳞 充 晚 庖 . 昨 夜 北 风 水 面 合 , 不 禁 杨 柳 已 成 苞 .
平 生 误 识 白 云 夫 , 再 到 仙 檐 忆 酒 垆 . 墙 外 万 株 人 绝 迹 , 夕 阳 惟 照 欲 栖 乌 .
四 顾 青 山 数 亩 馀 , 岂 无 闲 地 可 耕 锄 . 有 人 肯 辨 入 山 苦 , 满 谷 桑 麻 绕 舍 蔬 .
群 书 一 束 枕 山 楹 , 残 雪 融 檐 作 雨 声 . 春 梦 不 随 春 水 慢 , 片 时 还 到 阖 闾 城 .
命 友 登 山 共 寄 情 , 亦 逢 佳 处 便 班 荆 . 有 时 便 取 琴 双 锁 , 写 出 苍 髯 夜 半 声 .
多 事 车 前 要 八 驺 , 老 人 惟 与 一 藤 游 . 未 教 变 化 为 龙 去 , 更 踏 人 间 万 里 秋 .
孔 孟 光 华 不 死 生 , 楚 秦 灰 炬 漫 纷 更 . 莫 将 烧 叶 焙 浮 烬 , 要 把 盘 根 养 宿 明 .
雪 花 封 处 是 瑶 台 , 冷 对 清 樽 雪 夜 开 . 酒 醒 梦 回 风 细 卷 , 琼 英 飞 落 满 苍 苔 .
得 失 无 心 总 不 惊 , 秋 来 偏 动 故 乡 情 . 平 常 窗 外 梧 桐 雨 , 不 似 今 宵 不 耐 听 .
寒 透 重 衾 可 折 胶 , 雨 声 瑟 瑟 风 飕 飕 . 安 排 雪 句 吟 春 晓 , 果 见 青 山 尽 白 头 .
蜀 船 南 来 去 未 休 , 吴 船 西 上 到 沙 头 . 人 生 能 著 几 两 屐 , 三 峡 风 烟 替 往 愁 .
酴 醿 试 玉 在 新 条 , 风 肃 朝 阳 宿 雾 消 . 侵 晓 不 知 花 有 露 , 清 寒 惟 觉 梦 无 聊 .
曲 度 珠 帘 怀 吕 相 , 庑 排 红 榜 媚 韩 王 . 先 生 清 隐 心 如 水 , 消 得 编 诗 一 放 香 .
看 雪 宜 临 广 路 津 , 年 年 光 景 见 长 新 . 不 知 滋 液 功 多 少 , 且 慰 东 皋 首 种 人 .
东 家 屋 被 西 家 盖 , 仔 细 思 量 无 利 害 . 他 时 折 握 别 陈 词 , 如 今 且 以 壁 为 界 .
秋 光 好 处 顿 胡 床 , 旋 唤 茶 瓯 浅 著 汤 . 隔 树 漏 天 青 破 碎 , 惊 风 度 竹 碧 勿 忙 .
柳 放 金 丝 搭 矮 槐 , 御 沟 清 影 见 楼 台 . 落 花 流 出 宫 城 去 , 不 似 武 陵 容 客 来 .
弹 压 工 夫 妙 入 神 , 能 令 晋 盗 总 奔 秦 . 盘 根 错 节 游 余 刃 , 奏 课 当 为 第 一 人 .
坐 到 中 宵 未 忍 眠 , 祗 到 身 世 两 茫 然 . 悲 欢 转 眼 俱 陈 迹 , 休 对 寒 灯 说 旧 年 .
远 俗 只 凭 淫 祀 切 , 多 年 平 子 固 悠 悠 . 江 烟 日 午 无 箫 鼓 , 直 到 如 今 咏 四 愁 .
清 明 才 过 雨 连 风 , 着 色 湖 山 便 面 中 . 草 上 踏 青 人 自 出 , 舣 船 无 地 不 飞 红 .
雨 叶 玲 珑 晓 日 明 , 经 旬 风 雨 得 初 晴 . 欹 眠 歇 尽 人 间 念 , 时 听 幽 禽 一 两 声 .
种 成 梅 竹 趣 何 澹 , 说 到 诗 书 心 自 閒 . 滋 味 深 长 在 物 外 , 尘 埃 分 付 与 人 閒 .
龙 池 赐 酒 敞 云 屏 , 羯 鼓 声 高 众 乐 停 . 夜 半 宴 归 宫 漏 永 , 薛 王 沉 醉 寿 王 醒 .
目 昏 数 日 不 观 书 , 闭 眼 无 言 意 自 如 . 忽 笑 子 綦 云 丧 我 , 仰 天 何 事 尚 长 吁 .
书 闲 人 静 睡 相 寻 , 幽 鸟 时 时 荐 好 音 . 唤 起 新 秋 一 襟 恨 , 南 窗 摇 膝 费 孤 吟 .
处 士 前 身 自 水 仙 , 天 教 清 句 纪 山 川 . 即 今 秋 菊 寒 泉 意 , 双 鹤 飞 来 若 个 边 .
曾 逐 狂 飚 取 意 飞 , 一 时 春 色 便 依 稀 . 旧 丛 还 有 香 心 在 , 却 被 西 风 管 领 归 .
稚 子 相 呼 脱 锦 衣 , 饷 春 不 减 道 山 薇 . 翻 身 跳 入 炉 中 浴 , 透 得 山 僧 啮 镞 机 .
白 鸟 行 从 山 嘴 没 , 青 鸥 群 向 水 湄 分 . 松 斋 独 坐 谁 为 侣 , 数 片 斜 飞 槛 外 云 .
清 霜 戒 晓 日 将 出 , 急 雨 报 晴 云 乍 开 . 庭 下 簿 书 浑 引 却 , 独 揩 双 眼 上 楼 来 .
白 眼 青 天 万 里 心 , 门 前 世 事 正 浮 沉 . 日 斜 睡 起 无 聊 甚 , 独 倚 阑 干 看 树 阴 .
饶 君 遒 紧 日 千 篇 , 未 办 骊 珠 出 九 渊 . 欲 诣 彭 城 陈 正 字 , 须 参 南 岳 赵 章 泉 .
大 龙 景 物 最 幽 妍 , 涧 水 山 花 照 眼 鲜 . 坚 固 法 身 何 必 问 , 风 光 长 在 劫 壶 先 .
海 客 园 林 珠 树 木 , 水 仙 宾 从 玉 簪 裳 . 锦 桃 每 用 红 丝 楼 , 蜂 采 须 成 白 蜜 房 .
昨 夜 嫦 娥 弄 玉 纤 , 也 应 掐 月 作 花 钿 . 为 嫌 梅 影 太 清 瘦 , 几 乍 飞 来 疏 处 填 .
寒 夜 客 来 茶 当 酒 , 竹 炉 汤 沸 火 初 红 . 寻 常 一 样 窗 前 月 , 才 有 梅 花 便 不 同 .
传 闻 议 论 异 柯 山 , 辨 难 何 妨 莫 失 欢 . 试 取 景 仁 与 君 实 , 中 和 问 答 几 书 看 .
年 年 沥 酒 拜 清 晨 , 风 俗 新 正 竞 逐 贫 . 不 用 为 文 送 穷 鬼 , 直 须 图 事 祝 钱 神 .
楚 望 风 烟 倚 绣 楹 , 使 君 静 治 有 高 情 . 祗 应 襦 裤 新 翻 曲 , 压 倒 当 年 寡 和 声 .
幅 巾 筇 杖 立 篱 门 , 秋 意 萧 条 欲 断 魂 . 恰 似 嘉 陵 江 上 路 , 冷 云 微 雨 湿 黄 昏 .
对 日 惠 心 时 共 仰 , 沐 兰 嘉 节 庆 长 丝 . 仰 承 中 绪 隆 天 爱 , 永 奉 祥 祺 袭 太 熙 .
身 离 梁 苑 初 蚕 月 , 脚 蹈 秦 云 已 麦 秋 . 要 见 使 君 恩 惠 久 , 滔 滔 长 伴 汉 江 流 .
冷 地 无 端 错 喜 欢 , 却 将 鸱 吻 对 门 安 . 引 它 铁 作 面 皮 汉 , 千 里 闻 风 也 破 颜 .
关 山 虽 胜 路 难 堪 , 才 上 征 鞍 又 解 骖 . 十 丈 黄 尘 千 尺 雪 , 可 知 俱 不 似 江 南 .
魏 郡 归 秦 秦 遂 王 , 音 犹 故 魏 恨 难 忘 . 谁 知 我 本 魏 郡 士 , 比 汝 独 思 田 子 方 .
满 眼 平 畴 草 自 春 , 乌 鸦 无 数 是 耘 丁 . 鬼 神 如 奉 君 王 问 , 为 说 东 南 燐 火 青 .
六 月 山 泉 定 易 枯 , 枕 流 洗 耳 事 何 如 . 幽 人 高 卧 浑 无 恼 , 好 把 录 源 日 日 疏 .
鸟 栖 残 叶 梦 回 时 , 月 满 关 山 有 所 思 . 无 数 人 家 吹 玉 笛 , 未 应 俱 是 断 肠 辞 .
霜 余 雪 後 夜 无 风 , 人 在 灯 前 梅 影 中 . 玉 作 寒 蔬 冰 作 酒 , 诗 人 犹 自 怨 天 穷 .
津 亭 芳 草 碧 毵 毵 , 人 立 东 风 酒 半 酣 . 万 点 落 花 舟 一 叶 , 载 将 春 色 到 江 南 .
心 非 禅 代 荀 文 若 , 目 识 奸 雄 许 子 将 . 身 苟 未 亡 终 篡 汉 , 不 知 何 德 比 文 王 .
见 易 园 中 春 艳 时 , 千 朵 万 朵 好 花 枝 . 楼 台 只 有 提 壶 叫 , 晴 雨 能 无 蛱 蝶 知 .
墨 晕 生 冰 砚 影 寒 , 素 毫 幻 出 碧 琅 玕 . 寻 常 夜 月 窗 前 见 , 此 度 秋 风 纸 上 看 .
曾 上 青 泥 蜀 道 难 , 架 空 成 路 入 云 寒 . 如 何 却 向 巴 东 去 , 三 十 六 盘 天 外 盘 .
广 文 宾 退 下 帘 重 , 凉 气 微 生 笔 砚 中 . 不 得 朱 弦 写 流 水 , 绿 槐 阴 合 鸟 呼 风 .
一 渠 东 注 芳 华 苑 , 苑 锁 池 塘 百 岁 空 . 水 殿 半 倾 蟾 口 涩 , 为 谁 流 下 蓼 花 中 .
堆 豗 病 鹤 怯 鸡 群 , 见 酒 特 地 生 精 神 . 坐 中 索 起 时 被 肘 , 亦 任 旁 人 嫌 我 真 .
帝 德 于 今 祀 万 年 , 如 何 遗 像 托 疏 椽 . 凭 谁 为 假 丹 青 手 , 付 与 梅 仙 十 万 钱 .
岁 残 已 似 早 春 天 , 隔 水 横 林 一 抹 烟 . 闻 道 埭 西 梅 半 吐 , 携 儿 闲 上 钓 鱼 船 .
粲 粲 金 钱 映 玉 簪 , 荣 华 能 得 几 光 阴 . 季 伦 歌 妓 春 申 客 , 零 落 秋 风 没 处 寻 .
百 尺 古 松 松 下 寺 , 宝 幡 朱 盖 画 珊 珊 . 闲 庭 甘 露 几 回 落 , 青 石 绿 苔 犹 未 干 .
振 鹭 翔 鸾 集 禁 闱 , 玉 堂 珠 树 莹 风 仪 . 不 知 新 到 灵 和 殿 , 张 绪 何 如 柳 一 枝 .
晴 红 烟 绿 衬 虚 亭 , 公 退 因 来 得 野 情 . 落 日 东 风 懒 归 去 , 擬 将 薄 禄 换 溪 声 .
敕 额 虽 存 屋 半 倾 , 炉 香 无 主 佛 无 灵 . 豪 家 不 管 空 门 事 , 日 夜 西 风 语 塔 铃 .
金 掌 何 人 吸 露 华 , 争 如 瓦 盏 泛 霜 花 . 移 床 来 傍 花 边 坐 , 底 用 云 岚 顶 上 家 .
红 芍 药 边 方 舞 蝶 , 碧 梧 桐 里 正 啼 莺 . 离 亭 不 折 依 依 柳 , 况 有 春 山 送 又 迎 .
紫 房 日 照 胭 脂 拆 , 素 艳 风 吹 腻 粉 开 . 怪 得 独 饶 脂 粉 态 , 木 兰 曾 作 女 郎 来 .
几 宵 烟 日 锁 栖 台 , 欲 寄 侯 门 荐 祢 才 . 满 面 尘 埃 人 不 识 , 谩 随 流 水 出 山 来 .
想 像 咸 池 日 欲 光 , 五 更 钟 后 更 回 肠 . 三 年 苦 雾 巴 江 水 , 不 为 离 人 照 屋 梁 .
才 子 长 沙 暂 左 迁 , 能 将 意 气 慰 当 年 . 至 今 犹 有 东 山 妓 , 长 使 歌 诗 被 管 弦 .
太 极 光 阴 不 计 年 , 圣 贤 千 古 此 周 旋 . 九 夷 自 陋 吾 何 与 , 长 在 回 瓢 点 瑟 边 .
仙 篆 元 非 世 俗 书 , 笔 端 会 把 鬼 神 驱 . 当 年 笔 迹 今 何 在 , 洞 客 争 传 笔 叶 符 .
山 与 矶 名 从 地 志 , 姑 兼 郎 号 出 江 民 . 世 间 称 谓 无 真 实 , 闻 说 双 祠 自 有 神 .
西 蜀 佳 人 巧 欲 言 , 红 酣 犹 带 醉 时 魂 . 子 规 叫 断 黄 昏 后 , 却 忆 乡 情 染 露 痕 .
剪 出 潇 湘 一 片 秋 , 动 摇 君 手 向 空 流 . 微 风 自 有 云 涛 气 , 梦 入 江 天 一 钓 舟 .
柳 子 祠 前 春 已 残 , 新 晴 特 地 却 春 寒 . 疏 篱 不 与 花 为 护 , 只 为 蛛 丝 作 网 竿 .
伏 枥 已 无 千 里 志 , 卧 云 聊 作 一 枝 栖 . 田 翁 笑 喜 桑 麻 长 , 山 北 山 南 雨 意 低 .
画 工 虽 巧 岂 堪 凭 , 妍 丑 何 如 一 见 真 . 自 是 君 王 先 错 计 , 爱 将 耳 目 寄 他 人 .
樵 子 俄 从 问 路 回 , 因 言 溪 谷 响 如 雷 . 分 明 雨 怕 城 中 去 , 只 隔 前 峰 不 过 来 .
秋 光 晴 映 薜 门 开 , 坐 客 胡 床 趣 举 杯 . 若 问 吴 侬 忙 底 事 , 前 溪 斫 荻 月 明 回 .
灵 云 一 笑 见 桃 花 , 三 十 饭 年 始 到 家 . 从 此 春 风 春 雨 后 , 乱 随 名 字 落 天 涯 .
眉 州 城 外 小 桃 源 , 行 入 三 岩 涧 水 喧 . 人 近 碧 潭 才 抚 掌 , 唤 鱼 出 沿 跳 龙 门 .
江 郊 车 马 满 斜 辉 , 争 赴 城 南 未 掩 扉 . 要 识 梅 花 无 尽 藏 , 人 人 襟 袖 带 香 归 .
亭 畔 薰 风 尽 日 凉 , 来 从 水 面 过 新 篁 . 悠 然 担 觉 盈 襟 抱 , 千 古 虞 弦 意 未 央 .
庭 院 萧 条 秋 意 深 , 铜 炉 一 炷 海 南 沉 . 幽 人 听 尽 芭 蕉 雨 , 独 与 青 灯 话 此 心 .
匼 匝 渠 穿 宛 转 桥 , 绮 楼 香 暖 月 迢 迢 . 海 南 蜃 市 浑 无 异 , 添 得 歌 声 堕 九 霄 .
冥 搜 浑 不 见 诗 踪 , 却 在 陶 然 一 醉 中 . 到 得 醒 来 诗 又 去 , 曲 君 那 有 许 神 通 .
万 萼 霞 乾 照 曙 空 , 向 来 心 赏 已 多 同 . 未 如 此 日 家 园 乐 , 数 遍 繁 枝 衮 衮 红 .
都 城 花 木 久 知 春 , 北 路 余 寒 尚 中 人 . 宿 草 连 云 青 未 得 , 东 风 无 赖 只 惊 尘 .
驱 车 结 束 趁 晨 暾 , 水 乐 帘 前 共 一 尊 . 二 十 二 年 如 掣 电 , 软 红 依 旧 暗 修 门 .
造 朝 敢 不 戒 期 程 , 黾 鼓 明 朝 又 趣 行 . 好 趁 雪 晴 同 访 古 , 东 屯 诗 老 旧 知 名 .
幄 殿 荒 凉 屋 欠 扶 , 绍 兴 遗 老 故 应 无 . 旧 来 曾 识 高 皇 帝 , 尚 有 庭 前 柳 一 株 .
当 年 大 白 此 相 浮 , 老 守 娱 宾 得 二 丘 . 白 发 重 来 故 人 尽 , 空 余 丛 桂 小 山 幽 .
红 尘 半 世 仅 绯 衫 , 白 首 官 曹 两 换 衔 . 羞 见 淮 乡 隐 君 子 , 紫 芝 黄 独 老 嵌 岩 .
朱 楼 帘 卷 见 天 涯 , 倦 客 倚 栏 何 所 思 . 新 月 无 情 明 复 落 , 清 箫 有 恨 歇 还 吹 .
看 见 青 虫 作 蝶 时 , 不 知 蝶 是 此 身 非 . 床 头 为 有 南 华 卷 , 午 枕 酣 来 忽 梦 飞 .
不 於 三 界 现 身 意 , 棹 举 何 如 愦 愦 时 . 寄 语 轩 中 燕 坐 者 , 好 看 新 月 下 前 溪 .
天 王 自 纳 简 书 回 , 神 武 将 军 可 汗 才 . 仙 仗 不 须 陈 辇 路 , 笼 街 喝 道 数 声 来 .
满 园 桃 李 渐 成 莎 , 为 甚 东 君 气 未 和 . 莫 是 阴 台 贪 作 梦 , 晴 时 常 少 雨 常 多 .
杨 柳 芙 蓉 旧 日 栽 , 近 来 堂 宇 更 安 排 . 湖 光 接 得 全 天 趣 , 莫 遣 游 人 鼓 吹 来 .
临 春 何 在 只 桑 麻 , 法 宝 丛 篁 间 杏 花 . 旧 日 此 间 同 泰 寺 , 曾 将 龙 衮 换 袈 裟 .
浓 绿 园 林 晓 雨 新 , 莺 啼 近 树 不 疑 人 . 千 枝 罂 粟 红 如 锦 , 谁 谓 侬 家 已 送 春 .
金 粟 如 来 翠 葆 中 , 天 香 飘 堕 梵 王 宫 . 西 风 一 帚 无 留 迹 , 印 证 浮 生 色 是 空 .
西 湖 雨 歇 鉴 奁 开 , 江 面 银 涛 一 线 来 . 自 有 云 山 供 四 座 , 圣 君 元 不 事 池 台 .
慈 泉 地 辟 与 天 开 , 屈 曲 飞 鸣 声 隐 雷 . 若 使 翠 华 临 此 地 , 飞 来 未 必 羡 佳 哉 .
孤 愁 无 处 觅 高 僧 , 欲 问 楞 伽 竟 不 能 . 遥 想 山 中 禅 定 夕 , 半 窗 残 雪 一 寒 灯 .
帘 幕 重 重 下 玉 钩 , 隔 帘 春 在 柳 梢 头 . 东 风 著 意 相 料 理 , 吹 去 杨 花 不 自 由 .
拟 策 孤 筇 避 冶 游 , 上 方 一 塔 俯 清 秋 . 太 湖 夜 照 山 灵 影 , 顽 福 甘 心 让 虎 丘 .
林 下 虽 无 忧 可 销 , 许 由 闻 说 挂 空 瓢 . 请 君 呼 取 孟 光 饮 , 共 插 花 枝 煮 药 苗 .
道 眼 昭 昭 洞 九 流 , 此 心 天 地 一 虚 舟 . 浮 云 得 失 关 何 事 , 要 识 梅 亭 对 柳 洲 .
西 风 鸾 背 彩 旗 摇 , 王 母 乘 秋 下 九 霄 . 欲 与 阿 弥 增 寿 考 , 自 斟 绿 醑 溢 银 瓢 .
唱 得 新 翻 稳 贴 腔 , 阿 谁 能 得 肯 双 双 . 天 宁 寺 里 尊 前 月 , 分 擘 清 寒 入 小 窗 .
凭 高 徙 倚 不 成 下 , 把 酒 直 送 斜 阳 曛 . 遮 回 西 北 望 乡 眼 , 遭 箇 亭 亭 车 盖 云 .
夕 凉 恰 恰 好 溪 行 , 暮 色 催 人 底 急 生 . 半 路 蛙 声 迎 步 止 , 一 荧 松 火 隔 篱 明 .
曲 邪 除 尽 不 疑 猜 , 昔 日 公 输 巧 制 来 . 正 是 得 人 轻 借 力 , 定 然 分 别 栋 梁 材 .
悬 鉴 高 明 鬼 亦 愁 , 方 知 研 丑 更 玄 幽 . 恒 持 大 道 真 空 理 , 清 静 烟 波 可 自 由 .
耸 入 云 端 一 壁 青 , 地 高 转 步 即 天 京 . 有 人 著 屐 冲 云 去 , 但 见 云 从 脚 下 生 .
官 军 应 贼 着 红 巾 , 苗 獠 来 时 更 不 仁 . 若 道 南 州 无 节 妇 , 请 看 东 海 费 夫 人 .
梅 梢 弄 粉 做 新 晴 , 积 雪 残 云 没 一 星 . 只 把 眼 前 春 事 卜 , 麦 坡 已 作 佛 头 青 .
过 血 乖 离 惨 极 刑 , 人 情 天 理 岂 其 真 . 天 心 处 置 非 无 意 , 故 把 瑕 疵 累 圣 人 .
政 成 无 复 败 群 羊 , 万 轴 书 前 一 缕 香 . 明 日 过 君 况 休 务 , 茶 边 清 话 不 妨 长 .
妙 龄 徒 手 掇 科 名 , 发 轫 风 云 九 万 程 . 捷 径 何 妨 聊 决 起 , 通 途 自 分 且 徐 行 .
旧 曾 起 草 向 明 光 , 独 与 罗 文 近 赭 黄 . 三 载 瓦 池 研 灶 墨 , 因 君 聊 复 梦 仪 凰 .
秋 蔬 旧 采 决 明 花 , 三 嗅 馨 香 每 叹 嗟 . 西 寺 衲 僧 并 食 叶 , 因 君 说 与 故 人 家 .
暮 春 河 水 暖 春 晖 , 浴 罢 悠 悠 自 坐 矶 . 弄 柳 乘 风 兴 未 尽 , 高 歌 一 曲 日 西 归 .
花 落 春 归 客 未 归 , 仲 宣 楼 上 倚 斜 晖 . 故 园 遥 在 三 江 外 , 绿 遍 蘼 芜 燕 子 飞 .
双 双 把 手 上 高 楼 , 唱 拍 相 从 各 应 酬 . 歌 鼓 散 时 人 尽 醉 , 也 无 欢 喜 也 无 愁 .
支 离 矮 屋 护 松 阴 , 半 刻 清 閒 直 万 金 . 蟋 蟀 叫 回 秋 梦 薄 , 一 方 凉 月 道 人 心 .
月 类 金 盘 堕 海 西 , 长 廊 深 夜 独 扶 藜 . 兰 香 旧 畹 名 鸡 爪 , 黍 泛 新 醅 号 鸭 蹄 .
诵 经 听 得 入 从 门 , 壁 上 偷 他 四 偈 言 . 毕 竟 单 传 端 的 处 , 卖 新 供 母 是 心 源 .
岷 江 剑 栈 总 宁 居 , 闻 道 边 头 亦 晏 如 . 猛 士 云 屯 方 贾 勇 , 胡 儿 莫 送 讲 和 书 .
怜 君 马 瘦 衣 裘 薄 , 许 到 江 东 访 鄙 夫 . 今 日 正 闲 天 又 暖 , 可 能 扶 病 暂 来 无 .
学 士 承 宣 到 玉 堂 , 中 官 锁 院 月 侵 廊 . 白 麻 诞 告 千 官 喜 , 皇 子 初 封 一 字 王 .
似 鹤 如 云 一 个 身 , 不 忧 家 国 不 忧 贫 . 拟 将 枕 上 日 高 睡 , 卖 与 世 间 荣 贵 人 .
幸 是 安 心 无 可 病 , 不 曾 为 米 底 须 归 . 养 成 乳 鹿 充 神 驾 , 散 拾 残 云 补 道 衣 .
栖 烟 压 雪 横 篱 落 , 蘸 水 笼 沙 带 月 开 . 数 点 春 心 花 里 现 , 香 清 韵 细 绝 纤 埃 .
迤 逦 寻 梅 过 别 村 , 归 来 新 月 照 黄 昏 . 更 无 可 觅 春 风 面 , 捻 断 冰 髭 立 断 魂 .
春 来 到 处 富 群 英 , 浮 浪 应 无 实 副 名 . 独 有 岁 寒 三 冷 友 , 凌 霜 傲 雪 伴 诗 盟 .
大 夫 桥 畔 水 繁 华 , 春 满 郊 原 树 满 花 . 石 马 导 前 蒙 御 葬 , 数 声 鸡 犬 是 吾 家 .
老 来 忧 患 易 凄 凉 , 说 到 悲 秋 更 断 肠 . 世 事 不 堪 逢 九 九 , 休 言 今 日 是 重 阳 .
西 京 上 相 出 扶 阳 , 东 郊 别 业 好 池 塘 . 自 非 仁 智 符 天 赏 , 安 能 日 月 共 回 光 .
吾 爱 栖 云 上 华 表 , 汝 多 攫 肉 下 田 中 . 吾 音 中 羽 汝 声 角 , 琴 曲 虽 同 调 不 同 .
杨 叶 屡 穿 非 是 妙 , 庖 刀 未 缺 更 须 藏 . 何 人 识 得 閒 三 昧 , 袖 手 急 流 滋 味 长 .
伤 见 路 边 杨 柳 春 , 一 重 折 尽 一 重 新 . 今 年 还 折 去 年 处 , 不 送 去 年 离 别 人 .
书 生 豪 气 压 千 军 , 示 者 扶 桑 一 卷 文 . 铁 研 未 穿 时 世 改 , 功 名 回 首 信 浮 云 .
老 僧 不 复 识 丛 林 , 只 说 幽 栖 是 息 心 . 可 惜 一 溪 东 去 水 , 更 无 轩 石 称 登 临 .
不 能 随 俗 办 生 涯 , 划 草 栽 兰 当 理 家 . 不 见 西 湖 林 处 士 , 一 生 受 用 只 梅 花 .
独 上 云 梯 入 翠 微 , 蒙 蒙 烟 雪 映 岩 扉 . 世 人 知 在 中 峰 里 , 遥 礼 青 山 恨 不 归 .
南 北 风 流 旧 不 同 , 伧 吴 今 日 若 相 通 . 病 来 犹 伴 金 杯 满 , 欲 得 人 呼 小 褚 公 .
心 远 浮 云 知 不 还 , 心 云 并 在 有 无 间 . 狂 风 何 事 相 摇 荡 , 吹 向 南 山 复 北 山 .
金 谷 花 时 醉 几 场 , 旧 游 无 日 不 思 量 . 谁 知 万 水 千 山 里 , 枉 被 人 言 过 洛 阳 .
天 兵 缭 绕 下 勾 陈 , 玉 女 飞 符 指 过 津 . 近 见 蓬 莱 较 清 浅 , 多 因 车 马 蹴 成 尘 .
花 前 静 榻 闲 眠 处 , 竹 下 明 窗 独 坐 时 . 着 甚 语 言 名 宇 泰 , 林 间 自 有 翠 禽 知 .
丹 青 徒 有 逞 喧 哗 , 有 足 由 来 不 是 蛇 . 杀 将 破 军 为 柱 国 , 君 今 官 极 更 何 加 .
雪 霁 春 回 亦 乐 哉 , 棋 轩 正 对 小 滩 开 . 翩 翩 飞 鹭 真 吾 友 , 肯 为 幽 人 一 再 来 .
沙 尾 维 舟 傍 水 杨 , 主 人 延 我 坐 中 堂 . 山 焦 石 裂 方 亭 午 , 借 得 微 风 一 霎 凉 .
微 凉 可 爱 是 薰 风 , 岭 外 风 行 瘴 雨 中 . 渴 暑 四 围 如 甑 斧 , 不 妨 蒸 得 荔 枝 红 .
人 人 送 酒 不 曾 沽 , 终 日 松 间 挂 一 壶 . 草 圣 欲 成 狂 便 发 , 真 堪 画 作 醉 僧 图 .
笛 声 未 了 鼓 轰 雷 , 尽 道 梅 寒 苦 要 催 . 抵 死 争 春 如 许 急 , 有 花 毕 竟 待 时 来 .
上 界 天 宫 此 按 行 , 五 云 深 处 有 箫 笙 . 一 轮 宝 月 明 如 昼 , 万 斛 金 莲 开 满 城 .
万 钧 之 弩 射 何 人 , 箭 未 离 弦 已 丧 身 . 带 累 盲 龟 失 浮 木 , 欲 来 火 里 透 金 尘 .
龙 沙 近 接 古 檀 州 , 多 少 从 军 倚 戍 楼 . 寒 夜 不 堪 愁 绝 处 , 西 山 片 月 挂 城 头 .
山 前 一 片 闲 田 地 , 无 意 求 之 却 宛 然 . 几 许 风 光 都 买 尽 , 不 曾 费 著 一 文 钱 .
广 寒 宫 阙 月 楼 台 , 露 里 移 根 月 里 栽 . 品 格 虽 同 香 气 俗 , 如 何 却 共 牡 丹 开 .
国 微 地 蹙 政 无 网 , 其 奈 嬴 秦 势 日 强 . 遣 胙 已 非 仍 入 贺 , 却 因 致 霸 遽 称 王 .
春 草 春 风 遍 地 覃 , 偏 他 妒 杀 万 红 酣 . 粉 销 香 减 何 人 惜 , 只 道 儿 家 一 味 憨 .
一 色 阴 云 蔽 晓 空 , 粉 英 琼 屑 乱 茸 茸 . 不 知 游 骑 将 何 处 , 已 失 南 城 玉 柱 峰 .
参 差 台 榭 碧 云 中 , 柳 北 松 南 一 径 通 . 带 得 棋 枰 无 敌 手 , 与 僧 不 语 立 薰 风 .
民 穷 丰 岁 或 无 食 , 此 事 昔 闻 今 见 之 . 吾 侪 饭 饱 更 念 肉 , 不 待 人 嘲 应 自 知 .
懊 恼 常 人 只 好 儒 , 古 来 忠 义 出 屠 沽 . 试 将 朱 亥 相 伦 擬 , 几 个 衣 冠 是 丈 夫 .
骑 气 乘 云 事 已 灰 , 娟 娟 野 月 照 苍 苔 . 自 怜 不 及 坛 前 古 , 曾 遇 仙 翁 蹑 屐 来 .
万 树 残 英 委 泥 滓 , 柳 花 成 絮 独 高 飞 . 自 怜 织 质 无 人 赏 , 宛 转 还 从 洛 浦 归 .
孤 城 逼 仄 复 逼 仄 , 前 山 后 山 青 欲 来 . 市 声 萧 条 衙 鼓 静 , 惟 有 叱 滩 喧 万 雷 .
自 知 酒 量 防 逾 矩 , 敢 诧 诗 才 妙 斲 轮 . 古 圣 贤 心 得 丝 许 , 虽 非 尼 扁 异 愚 民 .
古 寺 人 闲 僧 掩 扉 , 客 来 下 马 解 尘 衣 . 双 松 带 月 风 蝉 噪 , 古 阁 鸣 钟 夕 鸟 归 .
心 熟 家 山 梦 不 迷 , 孤 峰 寒 绕 一 条 溪 . 秋 窗 觉 后 情 无 限 , 月 堕 馆 娃 宫 树 西 .
梦 寐 家 山 老 岁 华 , 何 时 满 眼 送 烟 花 . 定 知 难 取 通 侯 印 , 亦 许 归 乘 下 泽 车 .
大 地 山 河 眼 裹 尘 , 自 古 至 今 强 立 名 . 祗 个 绝 边 无 缝 塔 , 不 曾 来 往 逐 有 情 .
昨 宵 听 尽 掉 讴 声 , 愁 里 无 眠 达 五 更 . 今 夕 雨 寒 泥 又 滑 , 作 何 计 会 速 天 明 .
山 前 事 迹 古 来 多 , 风 雨 尘 埃 竟 若 何 . 惟 有 白 衣 秦 处 士 , 数 篇 佳 句 不 曾 磨 .
杖 头 挑 百 亿 乾 坤 , 布 袋 贮 三 千 世 界 . 闹 市 丛 中 等 个 人 , 不 知 谁 是 知 音 者 .
四 百 余 年 鳄 不 归 , 七 十 二 滩 险 莫 支 . 千 艘 上 下 无 倾 欹 , 波 间 小 艇 理 筩 丝 .
云 际 楼 台 树 杪 轩 , 孤 松 千 尺 耸 平 田 . 危 栏 远 思 微 吟 好 , 隐 隐 秋 帆 送 入 天 .
昔 年 此 地 著 书 人 , 诗 骨 成 尘 草 木 深 . 突 兀 眼 前 僧 结 屋 , 塔 铃 风 里 替 君 吟 .
菅 茆 作 屋 细 家 居 , 云 碓 风 帘 路 不 纡 . 坡 侧 杏 花 溪 畔 柳 , 分 明 摩 诘 纲 川 图 .
疏 髯 荆 楚 青 油 客 , 踏 着 天 根 息 此 堂 . 惹 得 深 山 狂 简 子 , 年 年 来 此 道 先 生 .
一 片 斜 阳 天 北 角 , 半 痕 初 月 水 东 湾 . 浮 烟 更 拥 云 峰 起 , 全 似 西 湖 远 近 山 .
湖 天 雪 景 弄 朝 晖 , 清 彻 如 云 散 雨 衣 . 肌 骨 已 随 云 影 去 , 玄 真 仙 代 竟 忘 归 .
不 惯 山 中 夜 月 寒 , 满 窗 树 影 藓 花 乾 . 移 床 近 壁 不 敢 卧 , 恐 是 龙 蛇 之 屈 蟠 .
身 落 江 南 不 自 悲 , 正 欣 梅 也 可 供 诗 . 纷 纷 桃 李 胡 为 者 , 政 似 当 年 蔡 克 儿 .
忆 昔 神 游 姑 射 山 , 梦 中 栩 栩 片 时 还 . 冰 肤 不 许 寻 常 见 , 故 隐 轻 云 薄 雾 间 .
遇 物 合 人 仰 祖 风 , 弊 衣 遗 在 一 池 中 . 秋 风 吹 破 春 风 补 , 不 犯 清 波 一 线 功 .
寂 寞 堂 前 日 又 曛 , 阳 台 去 作 不 归 云 . 从 来 闻 说 沙 吒 利 , 今 日 青 娥 属 使 君 .
平 生 未 信 简 斋 诗 , 一 见 韩 君 更 不 疑 . 六 月 掀 篷 问 溪 雪 , 眼 明 开 遍 两 三 枝 .
碧 树 花 开 醉 晚 春 , 灵 槎 几 度 泛 天 津 . 可 怜 太 守 仙 缘 薄 , 不 是 衣 冠 不 属 秦 .
娇 黄 无 力 趁 芳 菲 , 待 得 秋 风 落 叶 飞 . 空 有 丹 心 能 就 日 , 年 年 憔 悴 对 斜 晖 .
於 时 舍 瑟 方 铿 尔 , 岂 意 吾 师 亦 喟 然 . 此 际 风 流 入 不 识 , 只 应 潇 洒 得 心 传 .
画 桥 人 静 度 杨 花 , 山 果 溪 鱼 卖 酒 家 . 淡 淡 轻 烟 绿 阴 浅 , 一 年 春 色 到 桑 麻 .
钻 冰 取 火 凭 谁 信 , 拚 命 工 夫 入 死 门 . 脱 体 一 交 翻 得 活 , 金 刚 正 焰 透 乾 坤 .
更 劳 今 日 春 风 至 , 枯 树 无 枝 可 寄 花 . 览 镜 唯 看 飘 乱 发 , 临 风 谁 为 驻 浮 槎 .
名 利 从 来 本 任 才 , 行 人 不 用 苦 相 猜 . 壶 中 日 月 长 多 少 , 闲 步 天 津 看 往 来 .
何 事 年 年 恋 隐 沦 , 成 名 须 遣 及 青 春 . 明 时 早 献 甘 泉 去 , 若 待 公 车 却 误 人 .
瑶 华 影 里 见 曼 殊 , 鼻 观 参 来 淡 欲 无 . 薝 卜 入 林 香 近 远 , 晚 风 吹 上 十 眉 图 .
五 采 斓 斑 好 毛 羽 , 金 沙 石 砾 映 毰 毸 . 我 无 御 史 西 台 望 , 安 用 一 双 鸂 鶒 来 .
夜 草 春 牋 奏 玉 皇 , 横 波 曾 识 水 曹 郎 . 砚 香 留 得 东 风 在 , 一 吐 嵬 崔 冰 雪 肠 .
太 孤 太 赊 日 杲 杲 , 璞 玉 浑 金 恶 种 草 . 无 负 平 生 雪 此 冤 , 不 如 一 阵 香 风 扫 .
酒 渴 呼 童 汲 井 华 , 借 眠 苔 径 月 初 斜 . 小 窗 红 叶 时 飞 下 , 误 作 春 风 送 落 花 .
君 非 爱 此 数 峰 青 , 肯 恋 扁 舟 尚 蓼 汀 . 群 雁 横 空 成 一 字 , 孤 萤 度 水 似 双 星 .
寺 中 虚 阁 每 曾 登 , 忽 欲 看 花 往 未 能 . 夜 色 萧 条 门 半 掩 , 独 依 寒 烛 忆 高 僧 .
吹 尽 风 流 大 石 调 , 唱 出 富 贵 黄 钟 宫 . 舞 腰 催 拍 月 当 晓 , 更 进 蒲 萄 酒 一 钟 .
枯 荷 折 苇 卧 凫 鸥 , 小 雨 轻 烟 画 出 秋 . 自 唤 短 篷 将 老 砚 , 石 亭 寻 客 了 诗 愁 .
才 到 松 陵 即 是 家 , 参 天 桧 柏 古 槎 牙 . 杖 藜 终 日 频 来 往 , 不 羡 堤 边 呼 筑 沙 .
蹁 跹 天 上 五 仙 人 , 羊 驾 何 年 到 海 滨 . 晋 汉 相 传 羊 无 有 , 观 中 遗 石 自 轮 囷 .
三 十 年 来 共 葛 藤 , 如 今 莲 社 冷 如 冰 . 茶 瓜 樱 笋 游 山 会 , 从 此 斋 厨 欠 一 僧 .
屋 名 尽 挂 陶 家 牓 , 人 物 应 惭 菊 畔 身 . 解 作 文 章 肯 归 去 , 不 应 陶 后 说 无 人 .
十 年 千 里 各 天 涯 , 盼 得 还 家 会 面 迟 . 云 冷 夜 窗 听 雨 坐 , 相 思 却 似 未 归 峙 .
几 度 怀 人 风 雨 中 , 篝 灯 坐 待 鼓 三 通 . 寸 心 同 指 长 江 水 , 君 向 西 流 我 向 东 .
读 罢 黄 庭 一 卷 经 , 磬 残 烟 冷 夜 坛 清 . 月 明 何 处 人 开 户 , 惊 起 松 梢 睡 鹤 鸣 .
看 花 南 陌 复 东 阡 , 晓 露 初 乾 日 正 妍 . 走 马 碧 鸡 坊 里 去 , 市 人 唤 作 海 棠 颠 .
天 女 维 摩 本 绝 尘 , 香 魂 同 化 此 花 身 . 雪 中 特 为 开 生 面 , 看 取 枝 头 数 点 春 .
满 怀 多 少 是 恩 酬 , 未 见 功 名 已 白 头 . 不 为 寻 山 试 筋 力 , 岂 能 寒 上 背 云 楼 .
满 朝 比 比 拜 边 尘 , 伪 命 难 污 守 节 臣 . 褒 赏 但 令 知 制 诰 , 如 何 只 待 作 文 人 .
孝 龙 分 职 隶 湘 西 , 天 许 宁 亲 岁 一 归 . 风 雹 春 春 损 桃 李 , 山 中 寒 食 尚 冬 衣 .
谢 公 雅 志 在 东 山 , 一 入 黄 扉 不 复 还 . 公 去 我 来 山 属 我 , 为 公 偿 却 半 生 閒 .
元 宵 灯 火 照 楼 台 , 车 马 骈 骈 去 又 来 . 田 郎 试 向 楼 上 望 , 灯 前 好 个 阿 孩 孩 .
紫 塞 黄 云 万 里 间 , 征 夫 一 望 总 潸 潸 . 今 古 沙 场 惟 白 骨 , 几 人 生 入 玉 门 关 .
少 慕 浮 名 百 种 痴 , 老 知 世 事 尽 儿 嬉 . 从 今 春 困 不 须 卖 , 睡 到 日 高 三 丈 时 .
谷 雨 天 时 尚 薄 寒 , 梨 花 开 谢 杏 花 残 . 内 园 张 盖 三 宫 宴 , 细 乐 喧 阗 赏 牡 丹 .
池 上 春 风 动 白 苹 , 池 边 清 浅 见 金 鳞 . 新 波 已 纵 游 鱼 乐 , 调 笑 江 头 结 网 人 .
传 道 诗 仙 折 简 来 , 破 卷 雪 屋 为 君 开 . 要 将 好 句 夸 张 籍 , 故 放 歌 谣 吏 部 才 .
只 言 英 石 冠 南 中 , 未 识 真 阳 一 两 峰 . 遮 莫 坡 陀 将 不 去 , 将 诗 描 取 小 玲 珑 .
有 客 登 临 酒 半 酣 , 道 人 仍 为 扫 烟 岚 . 瘦 筇 更 约 风 尘 上 , 粥 饭 老 同 弥 勒 龛 .
吾 年 七 十 入 城 府 , 君 更 老 吾 仍 出 门 . 早 岁 相 期 作 深 隐 , 至 今 头 白 未 能 閒 .
霜 后 琼 浆 味 转 饶 , 关 山 封 寄 路 迢 迢 . 分 甘 珍 重 知 君 意 , 应 为 相 如 正 病 消 .
双 收 双 放 若 为 宗 , 骑 虎 由 来 要 绝 功 . 笑 罢 不 知 何 处 去 , 只 应 千 古 动 悲 风 .
昨 夜 还 乡 已 夕 阳 , 夕 阳 今 日 已 他 乡 . 回 头 咄 咄 相 思 语 , 准 拟 东 风 好 送 将 .
名 花 百 种 结 春 芳 , 天 与 秾 华 更 与 香 . 每 忆 月 陂 隄 下 路 , 便 开 图 画 觅 姚 黄 .
春 云 天 上 白 成 行 , 春 草 人 间 绿 自 香 . 罨 岸 桃 花 三 百 树 , 碧 溪 休 问 短 和 长 .
只 道 垂 杨 管 别 离 , 杨 花 一 去 不 思 归 . 浮 踪 浪 迹 无 拘 束 , 飞 到 蛛 丝 也 不 飞 .
缭 垣 复 道 上 层 霄 , 十 月 离 宫 万 国 朝 . 胡 马 忽 来 清 跸 去 , 空 馀 台 殿 照 山 椒 .
中 洲 绝 品 旧 闻 名 , 瀹 以 寒 泉 雪 色 轻 . 怪 得 道 人 常 不 睡 , 一 瓯 唤 醒 梦 魂 清 .
阳 生 七 日 验 飞 葭 , 衮 衮 天 机 岁 载 华 . 江 草 未 圆 青 帝 梦 , 香 芸 漏 洩 与 梅 花 .
十 二 阑 干 一 院 花 , 春 风 犹 忆 旧 京 华 . 翠 云 不 隔 西 湖 路 , 梦 入 咸 平 处 士 家 .
十 家 血 染 市 朝 红 , 更 涨 余 波 及 李 丰 . 老 子 庄 生 真 毒 手 , 子 元 子 上 即 而 翁 .
梅 花 小 阁 两 重 阶 , 屈 戍 屏 风 六 扇 排 . 不 及 张 铜 炉 在 地 , 三 冬 长 暖 牡 丹 鞋 .
渺 渺 金 河 入 禁 垣 , 渐 台 雨 过 碧 波 翻 . 共 传 太 液 龙 舟 稳 , 不 似 南 方 竞 渡 喧 .
酒 在 杯 中 惟 恐 尽 , 事 来 眼 底 只 嫌 多 . 一 壶 醉 倒 春 风 里 , 万 斛 穷 愁 奈 我 何 .
古 道 夤 缘 蔓 黄 葛 , 桓 伊 冢 西 春 水 阔 . 村 翁 莫 倚 横 浦 罾 , 一 半 鱼 虾 属 鹈 獭 .
三 十 六 人 抚 西 域 , 六 头 火 炬 走 匈 奴 . 古 今 参 合 坡 头 骨 , 尽 是 离 披 见 鹘 乌 .
晴 明 百 鸟 啭 新 声 , 摧 啄 幽 花 折 粉 英 . 冷 坐 隔 帘 呼 不 起 , 惜 春 无 计 若 为 情 .
何 代 无 人 振 德 辉 , 众 贤 今 日 会 西 畿 . 太 平 文 物 风 流 事 , 更 胜 元 和 全 盛 时 .
玉 钺 光 华 引 六 虬 , 天 街 万 烛 拥 宸 游 . 端 门 五 夜 开 黄 幄 , 月 在 蓬 山 项 上 头 .
春 来 日 日 欲 寻 春 , 乐 此 疏 慵 老 大 身 . 岂 料 青 春 今 过 半 , 萧 萧 风 雨 却 愁 人 .
威 严 霜 肃 德 春 阳 , 民 感 澄 清 涕 泗 滂 . 畏 壘 大 穰 知 不 晚 , 三 年 端 可 笑 庚 桑 .
渭 水 桥 边 送 别 时 , 马 前 折 赠 笛 中 吹 . 若 教 系 得 离 情 在 , 那 管 千 丝 又 万 丝 .
路 入 灵 峰 西 复 西 , 桄 榔 叶 暗 古 招 提 . 山 僧 更 在 云 深 处 , 花 落 苍 苔 幽 鸟 啼 .
有 僧 支 颊 撚 眉 毫 , 起 就 夕 阳 磨 剃 刀 . 到 此 既 知 闲 最 乐 , 俗 心 何 啻 九 牛 毛 .
健 席 高 樯 送 病 身 , 乱 山 荒 陇 障 归 津 . 应 须 一 曲 千 回 首 , 西 去 论 心 更 几 人 .
宅 前 宅 后 好 青 山 , 零 落 重 门 半 掩 关 . 玉 貌 久 归 天 上 去 , 宫 词 百 首 落 人 间 .
刁 斗 城 头 夜 月 寒 , 一 声 呜 咽 到 江 千 . 梅 花 吹 落 浑 闲 事 , 白 首 征 人 泪 暗 弹 .
拾 叶 题 诗 愧 不 才 , 袖 遮 微 日 上 层 台 . 山 僧 分 我 松 阴 坐 , 隔 岸 花 香 渡 水 来 .
西 湖 卜 隐 为 诗 忙 , 吟 到 梅 花 字 字 香 . 鹤 不 归 来 山 寂 寂 , 梅 边 闲 咏 月 黄 昏 .
汉 庭 早 已 冠 群 仙 , 阔 步 登 瀛 最 少 年 . 窃 叹 岂 惟 年 叵 及 , 人 门 才 业 总 翘 然 .
夏 秋 雨 集 浍 沟 盈 , 雨 过 江 空 洲 渚 生 . 事 到 无 根 元 易 涸 , 要 将 心 地 作 池 城 .
猴 王 久 受 幽 沉 苦 , 法 力 冥 资 得 上 天 . 须 信 自 心 元 是 佛 , 灵 光 洞 耀 没 中 边 .
雨 过 山 城 日 又 西 , 西 风 一 阵 木 犀 开 . 莫 将 心 事 凭 秋 雁 , 恐 带 边 愁 入 梦 来 .
此 天 此 地 此 经 文 , 学 者 何 尝 溺 所 闻 . 尽 道 李 斯 焚 典 籍 , 不 知 吹 火 是 商 君 .
野 园 无 鼓 又 无 旗 , 鞍 马 传 杯 用 柳 枝 . 娇 养 翠 娥 无 怕 惧 , 插 人 头 上 任 风 吹 .
先 生 七 十 健 非 常 , 好 事 频 来 索 寿 章 . 但 使 岁 餐 园 豆 饱 , 人 间 何 用 大 还 方 .
日 日 茅 柴 帚 扫 愁 , 膻 荤 暂 逐 富 儿 游 . 山 中 万 足 天 美 禄 , 賸 作 酒 材 供 拍 浮 .
白 云 无 种 满 地 生 , 有 时 出 山 为 雨 露 . 老 僧 惆 怅 望 云 归 , 尽 日 庵 前 自 来 去 .
百 里 风 帆 日 未 中 , 惠 山 紫 翠 忽 重 重 . 姑 苏 城 外 枫 林 寺 , 夜 半 已 过 闻 晓 钟 .
绿 水 成 文 柳 带 摇 , 东 风 初 到 不 鸣 条 . 龙 舟 欲 过 偏 留 恋 , 万 缕 轻 丝 拂 御 桥 .
金 屋 无 人 奉 属 车 , 君 王 初 诵 上 清 书 . 日 长 不 用 教 歌 舞 , 自 绕 琪 坛 学 步 虚 .
霜 落 邗 沟 积 水 清 , 寒 星 无 数 傍 船 明 . 菰 蒲 深 处 疑 无 地 , 忽 有 人 家 笑 语 声 .
昼 阴 无 意 到 湖 亭 , 引 客 悠 然 试 一 行 . 便 有 同 盟 数 公 在 , 冒 烟 挥 袂 喜 相 迎 .
游 人 脚 踏 杏 花 泥 , 花 片 吹 风 点 绮 衣 . 为 复 残 春 催 杜 宇 , 是 他 杜 宇 唤 春 归 .
峭 壁 阴 森 古 木 稠 , 乱 山 深 处 指 龙 州 . 猿 啼 鸦 噪 溪 云 暮 , 不 是 愁 人 亦 自 愁 .
淤 泥 肥 黑 稻 秧 青 , 阔 盖 深 流 旋 旋 生 . 擬 倩 湖 君 书 版 籍 , 水 仙 今 佃 老 农 耕 .
石 峰 背 後 即 英 州 , 只 不 教 人 到 岸 头 . 罗 带 春 风 吹 不 直 , 故 将 数 摺 恼 行 舟 .
小 小 杯 盘 共 话 情 , 兹 行 聊 尔 过 浮 生 . 瘦 吟 学 士 如 工 部 , 楷 法 书 来 近 率 更 .
除 墨 犹 新 湿 诏 黄 , 题 舆 不 称 愧 龙 光 . 且 观 百 粤 蛟 鳄 徙 , 勿 羡 九 霄 鸾 鹄 翔 .
明 月 青 灯 合 浦 村 , 北 人 惟 此 读 书 园 . 窦 家 风 义 人 牢 落 , 多 少 衡 门 欲 断 魂 .
平 章 宅 里 一 栏 花 , 临 到 开 时 不 在 家 . 莫 道 两 京 非 远 别 , 春 明 门 外 即 天 涯 .
一 言 能 使 定 安 危 , 安 己 危 人 是 所 宜 . 仁 义 不 思 垂 教 化 , 背 恩 亡 德 岂 儒 为 .
山 头 月 到 天 心 小 , 林 下 秋 生 夜 半 寒 . 不 待 明 朝 已 三 五 , 四 更 仍 续 五 更 看 .
与 君 咫 尺 长 离 别 , 遣 妾 容 华 为 谁 说 . 夕 望 层 城 眼 欲 穿 , 晓 临 明 镜 肠 堪 绝 .
是 中 嵩 岳 磨 星 斗 , 下 视 群 山 真 培 塿 . 千 年 老 木 矫 龙 蛇 , 天 风 夜 作 雷 霆 吼 .
笛 声 何 处 水 茫 茫 , 潮 落 沙 寒 月 照 廊 . 嵇 吕 成 尘 不 可 觅 , 满 襟 清 泪 忆 山 阳 .
不 容 水 部 赋 清 愁 , 新 拥 牙 旗 拜 列 侯 . 我 替 梅 花 深 颂 祷 , 明 年 何 逊 守 扬 州 .
长 夏 山 村 诗 兴 幽 , 趁 淡 多 在 碧 泉 头 . 松 阴 满 地 凝 空 翠 , 肯 逐 朱 门 褦 襶 流 .
竹 舆 晓 出 见 湖 山 , 小 室 焚 香 暂 得 闲 . 帘 动 东 风 入 双 蝶 , 清 愁 何 处 不 用 关 .
世 路 嵚 崎 两 鬓 丝 , 山 中 留 客 且 伸 眉 . 竹 林 胜 践 虽 相 似 , 犹 恨 前 贤 所 欠 诗 .
白 衣 不 至 酒 难 赊 , 兀 坐 晴 窗 独 饮 茶 . 今 日 重 阳 对 岩 桂 , 昔 年 百 本 看 黄 花 .
扶 桑 初 日 映 帘 升 , 已 觉 铜 瓶 暖 不 冰 . 七 种 共 挑 人 日 菜 , 千 枝 先 剪 上 元 灯 .
万 绿 阴 中 拌 死 啼 , 如 何 日 夜 不 能 疲 . 料 应 饱 作 秋 冬 梦 , 恰 好 如 今 是 醒 时 .
百 级 山 田 带 雨 耕 , 驱 牛 扶 耒 半 空 行 . 不 如 身 倚 市 门 者 , 饱 食 丰 衣 过 一 生 .
政 徹 宸 旒 久 有 声 , 何 消 入 梦 更 图 形 . 行 看 大 展 经 纶 手 , 整 顿 乾 坤 万 国 宁 .
鸭 群 无 食 水 田 荒 , 风 雨 孤 篷 载 笔 床 . 犹 有 新 诗 惊 太 守 , 醉 中 挥 翰 木 兰 堂 .
梵 相 无 言 旱 气 奢 , 三 农 无 饭 欲 蒸 沙 . 狻 头 香 穗 成 禾 穗 , 麈 尾 天 花 化 雨 花 .
浔 阳 江 上 看 明 月 , 月 落 孤 眠 百 感 生 . 十 二 年 前 如 昨 日 , 竹 斋 曾 醉 凤 箫 声 .
砚 山 山 下 小 於 菟 , 文 彩 斓 斑 今 亦 无 . 一 坞 乱 云 浓 似 漆 , 春 风 吹 梦 过 西 湖 .
暖 风 雀 舌 闹 芳 丛 , 出 焙 封 题 献 至 公 . 梅 麓 自 来 调 鼎 手 , 暂 时 勺 水 听 松 风 .
百 感 摧 伤 强 对 春 , 看 花 花 畔 独 沾 巾 . 只 应 闭 目 林 中 坐 , 须 学 无 言 壁 下 人 .
齿 根 浮 动 叹 吾 衰 , 山 栗 炮 燔 疗 夜 饥 . 唤 起 少 年 京 辇 梦 , 和 宁 门 外 早 朝 来 .
水 马 轻 便 胜 陆 行 , 冲 风 遡 水 反 多 程 . 溪 流 诘 曲 成 千 摺 , 云 色 阴 晴 没 十 成 .
行 尽 蓬 莱 弱 水 源 , 今 朝 忍 渴 过 昆 仑 . 兴 来 莫 问 酒 中 圣 , 且 把 金 杯 和 月 吞 .
穷 理 知 天 所 性 全 , 存 而 顺 事 没 而 安 . 保 全 是 理 无 容 失 , 所 受 於 天 或 可 还 .
姜 子 嗜 酒 不 良 行 , 诸 公 挽 顾 惭 登 瀛 . 尚 堪 坚 坐 作 周 鼎 , 底 用 诗 名 满 凤 城 .
三 十 骅 骝 一 哄 尘 , 来 时 不 锁 杏 园 春 . 东 风 柳 絮 轻 如 雪 , 应 有 偷 游 曲 水 人 .
已 著 遗 经 洗 此 心 , 更 寻 流 水 濯 吾 襟 . 经 旬 不 涉 溪 边 路 , 荇 带 苔 钱 如 许 深 .
钗 头 嫋 嫋 山 花 枝 , 裙 尾 旧 缬 山 麻 衣 . 朝 随 云 起 采 薪 去 , 莫 趁 女 伴 穿 云 归 .
僧 人 颜 似 松 杉 老 , 斋 饭 味 知 泉 石 多 . 我 不 能 茶 有 风 冷 , 爱 山 成 癖 欠 消 磨 .
高 架 金 茎 照 水 寒 , 累 累 小 摘 便 堆 盘 . 喜 君 不 酿 凉 州 酒 , 来 救 衰 翁 舌 本 乾 .
四 海 烟 尘 已 晏 然 , 当 轩 明 月 照 人 寒 . 大 功 不 赐 将 军 赏 , 宝 马 金 枪 顿 懒 观 .
两 头 纤 纤 小 秤 衡 , 半 白 半 黑 月 未 明 . 腷 腷 膊 膊 扣 户 声 , 磊 磊 落 落 金 盘 冰 .
非 山 非 市 且 优 游 , 尚 有 尘 缘 未 自 由 . 岩 下 结 庐 应 更 好 , 石 门 西 去 近 松 楸 .
船 中 新 热 睡 难 成 , 听 尽 渔 舟 掠 水 声 . 不 分 两 窗 窗 外 月 , 如 何 不 为 别 人 明 .
一 扫 园 林 寂 寂 空 , 抱 枝 蝴 蝶 尚 寻 红 . 摧 残 老 物 无 人 惜 , 不 比 穷 秋 九 月 风 .
蛾 眉 二 八 绝 堪 怜 , 闭 却 深 宫 不 见 天 . 春 去 春 来 都 莫 问 , 只 凭 寒 暑 定 流 年 .
舫 子 窗 扉 面 面 开 , 金 壼 桃 杏 间 尊 罍 . 东 风 忽 送 笙 歌 近 , 一 片 楼 台 泛 水 来 .
弧 矢 重 悬 旧 礼 仪 , 郎 君 又 产 玉 麟 儿 . 便 烦 着 眼 从 头 看 , 的 似 徐 卿 二 子 奇 .
青 牛 人 去 几 多 年 , 此 道 分 明 在 目 前 . 愿 识 目 前 真 的 处 , 一 堂 风 冷 月 婵 娟 .
丹 楹 白 扁 照 人 开 , 湖 北 封 疆 直 面 来 . 入 得 界 头 欢 喜 倒 , 恰 如 身 已 到 荆 台 .
仙 侣 无 何 访 蔡 经 , 两 烦 韶 濩 出 彤 庭 . 人 间 若 有 登 楼 望 , 应 怪 文 星 近 客 星 .
销 融 顿 入 不 思 议 , 子 细 推 详 我 不 是 . 无 相 光 中 古 佛 传 , 尽 被 真 空 穿 却 鼻 .
多 少 沈 檀 结 筑 成 , 望 仙 为 号 倚 青 冥 . 不 知 孔 氏 何 形 状 , 醉 得 君 王 不 解 醒 .
亲 宾 何 用 举 椒 触 , 已 觉 闲 中 岁 月 长 . 不 学 香 山 醉 歌 舞 , 只 将 吟 啸 敌 流 光 .
忆 昨 王 师 戍 陇 回 , 遗 民 日 夜 望 行 台 . 不 论 夹 道 壶 浆 满 , 洛 笋 河 鲂 次 第 来 .
薄 薄 春 云 笼 皓 月 , 杏 花 满 地 堆 香 雪 . 醉 垂 罗 袂 倚 朱 栏 , 小 数 玉 仙 歌 未 阕 .
千 蹊 百 隧 散 林 丘 , 图 画 风 烟 一 色 秋 . 但 有 兴 来 随 处 好 , 杨 朱 何 苦 涕 横 流 .
短 裳 褰 起 露 珠 珍 , 云 鬓 慵 梳 惑 乱 人 . 弄 得 篮 中 鱼 再 活 , 禹 门 未 必 解 翻 身 .
到 门 忽 怪 不 相 迎 , 堂 上 惊 闻 有 哭 声 . 始 悟 已 非 生 死 隔 , 几 年 来 往 弟 兼 兄 .
男 儿 何 用 立 奇 勋 , 赵 弟 从 军 初 不 闻 . 但 斩 郁 城 侯 万 户 , 不 须 猿 臂 老 将 军 .
霜 多 未 叶 大 孤 寒 , 欲 向 春 前 倒 树 开 . 莫 道 东 风 无 意 在 , 余 香 看 即 度 墙 来 .
秋 江 白 水 浪 花 粗 , 墟 落 人 归 鸟 自 呼 . 新 月 高 城 三 百 雉 , 角 声 吹 彻 小 单 于 .
团 圞 秋 卉 出 篱 东 , 惹 露 凌 霜 衮 衮 中 . 疑 是 花 神 抛 未 过 , 更 教 辗 转 向 西 风 .
水 满 汀 洲 白 鹭 双 , 荐 花 飞 雪 扑 船 窗 . 归 来 常 有 江 湖 兴 , 遥 想 钟 声 隔 岸 撞 .
白 鹭 洲 前 白 鹭 飞 , 人 间 还 阅 几 斜 晖 . 春 风 不 与 苏 郎 便 , 浩 荡 沧 溟 一 舸 归 .
望 见 毗 耶 彼 上 人 , 十 中 有 九 丧 精 魂 . 只 消 一 个 浑 仑 石 , 打 破 群 贤 不 二 门 .
乙 卯 之 春 凤 诏 颁 , 二 孙 指 拟 上 春 宫 . 兰 宫 绾 却 蓝 袍 了 , 犹 恨 麻 衣 泪 未 乾 .
南 鸿 北 雁 年 年 客 , 有 个 生 涯 主 不 知 . 撼 动 从 来 忧 乐 事 , 夜 窗 风 叶 响 棠 梨 .
问 讯 瞿 昙 老 比 丘 , 灵 山 何 似 雪 山 头 . 笑 翁 底 事 真 堪 笑 , 面 似 靴 皮 笑 未 休 .
老 子 倾 囊 得 万 钱 , 石 帆 山 下 买 乌 犍 . 牧 童 避 雨 归 来 晚 , 一 笛 春 风 草 满 川 .
山 寒 花 事 自 迟 迟 , 归 至 况 当 梅 谢 时 . 只 有 山 樱 能 照 眼 , 属 曹 风 雨 又 离 披 .
平 生 笔 健 足 神 奇 , 况 复 高 怀 与 古 期 . 台 阁 风 流 今 贰 令 , 不 妨 时 出 解 颐 诗 .
寒 食 清 明 正 好 春 , 看 花 须 着 少 年 人 . 少 年 看 花 花 自 喜 , 白 发 看 花 花 亦 嗔 .
我 本 田 中 一 比 丘 , 却 来 乘 马 不 乘 牛 . 如 今 马 上 风 波 急 , 不 似 田 中 得 自 由 .
密 竹 缘 坡 便 当 篱 , 野 泉 入 户 自 成 池 . 床 头 一 卷 麻 衣 易 , 更 有 寒 山 拾 得 诗 .
黄 衣 冠 子 翠 云 裘 , 四 海 三 山 挟 弹 游 . 我 亦 嚣 嚣 好 游 者 , 何 时 得 醉 岳 阳 楼 .
坎 泉 上 施 心 长 泰 , 离 火 不 炎 身 自 凉 . 更 把 青 编 静 游 目 , 绝 无 星 暑 到 胡 床 .
上 己 春 阴 政 未 开 , 寒 窗 愁 坐 冷 於 灰 . 冻 蝇 触 纸 飞 还 落 , 仰 面 翻 身 起 不 来 .
漠 漠 轻 花 著 早 桐 , 客 瓯 饧 粥 对 禺 中 . 遥 知 阙 下 颁 新 火 , 百 炬 青 烟 出 汉 宫 .
碧 草 生 芽 鸟 弄 春 , 短 长 亭 外 柳 条 新 . 钓 船 来 往 清 溪 上 , 定 有 桃 花 洞 里 人 .
山 蜂 愁 雨 损 蜂 儿 , 叶 底 安 巢 更 倒 垂 . 只 有 荷 蜂 不 愁 雨 , 蜡 房 仰 卧 万 花 枝 .
云 母 屏 风 烛 影 深 , 长 河 渐 落 晓 星 沈 . 常 娥 应 悔 偷 灵 药 , 碧 海 青 天 夜 夜 心 .
东 坡 笑 说 吃 龙 肉 , 舌 底 那 知 己 燕 津 . 能 省 燕 津 真 有 味 , 会 言 龙 肉 不 为 珍 .
肉 味 鱼 腥 吃 不 妨 , 随 宜 茶 饭 守 家 常 . 朝 昏 但 莫 为 诸 恶 , 底 用 金 垆 爇 乳 香 .
华 胥 国 土 何 时 见 , 兜 率 天 宫 底 处 开 . 尽 说 今 年 寿 宁 节 , 一 齐 移 入 帝 城 来 .
潇 洒 王 郎 亦 胜 流 , 今 年 何 事 阻 清 游 . 当 家 风 味 今 如 此 , 孤 负 山 阴 夜 雪 舟 .
飞 飞 烟 雨 恼 春 游 , 几 许 馀 花 水 上 流 . 独 有 佳 人 折 残 艳 , 归 来 满 插 凤 钗 头 .
一 岁 都 来 几 日 开 , 一 开 能 得 几 回 来 . 清 尊 留 待 溪 边 月 , 不 怕 山 城 晚 鼓 催 .
云 山 未 见 见 龟 山 , 且 卷 诗 书 子 细 看 . 春 日 幸 从 年 後 暖 , 春 风 须 带 腊 前 寒 .
一 月 尤 溪 烟 雨 浓 , 玉 梅 浑 作 玉 人 逢 . 江 南 他 日 摘 香 处 , 莫 忘 云 间 双 髻 峰 .
日 云 暮 兮 下 嵩 山 , 路 连 绵 兮 树 石 间 . 出 谷 口 兮 见 明 月 , 心 裴 回 兮 不 能 还 .
屋 角 清 渠 濑 浅 沙 , 风 斜 雨 重 倒 苍 葭 . 沙 鸥 不 下 投 前 浦 , 塞 雁 重 来 失 旧 花 .
生 成 欲 见 化 工 功 , 不 在 漫 山 桃 李 中 . 为 向 梅 梢 问 消 长 , 地 寒 先 却 得 春 风 .
凌 轹 风 霜 四 十 围 , 白 猿 不 上 最 高 枝 . 明 堂 未 构 村 何 用 , 抛 掷 玄 珠 满 地 皮 .
红 梅 眼 看 风 吹 尽 , 更 有 缃 梅 亦 已 无 . 天 与 色 香 天 自 爱 , 不 教 一 点 上 蜂 须 .
曾 把 梅 诗 细 品 题 , 逋 仟 去 后 可 容 追 . 君 看 疏 影 暗 香 句 , 二 百 年 来 无 此 诗 .
山 南 山 北 富 深 幽 , 羽 服 方 袍 占 上 头 . 吾 道 才 余 白 鹿 洞 , 寂 寥 几 载 有 新 修 .
冥 府 缘 何 不 赈 灾 , 鬼 犹 饥 饿 亦 堪 哀 . 生 前 想 必 饕 贪 惯 , 又 向 人 间 乞 食 来 .
音 书 杜 绝 白 狼 西 , 桃 李 无 颜 黄 鸟 啼 . 寒 雁 春 深 归 去 尽 , 出 门 肠 断 草 萋 萋 .
腊 底 春 前 探 物 华 , 一 枝 初 发 竞 相 夸 . 如 今 千 树 离 披 后 , 却 爱 迟 开 三 两 花 .
太 平 时 节 岁 丰 登 , 旅 不 赍 粮 永 不 扃 . 官 路 无 人 夜 无 月 , 唱 歌 归 去 月 三 更 .
普 庵 真 实 不 问 钱 , 只 要 离 尘 脱 业 缠 . 一 闻 千 悟 方 堪 委 , 何 须 苦 苦 学 神 仙 .
江 乡 卜 筑 又 城 皞 , 春 去 秋 来 似 雁 臣 . 总 是 寂 寥 扬 子 宅 , 如 何 更 有 问 奇 人 .
远 别 悠 悠 乡 梦 频 , 逢 君 况 是 异 乡 春 . 可 怜 河 畔 青 青 柳 , 又 折 长 条 别 故 人 .
槿 篱 芳 援 近 樵 家 , 垄 麦 青 青 一 径 斜 . 寂 寞 游 人 寒 食 后 , 夜 来 风 雨 送 梨 花 .
江 平 石 出 涨 沙 浮 , 船 阁 平 洲 水 断 流 . 朝 暮 去 来 何 日 了 , 一 杯 谁 与 吊 阳 侯 .
簿 书 期 会 不 相 关 , 老 眼 如 何 不 得 闲 . 景 物 无 端 故 勾 引 , 淮 山 尽 处 又 庐 山 .
栗 蓬 吞 得 有 何 难 , 更 教 吐 出 又 心 酸 . 吞 吐 得 来 休 嚼 碎 , 南 辰 光 射 北 辰 寒 .
十 里 湖 光 漾 碧 霄 , 山 云 吞 吐 笔 难 描 . 宜 凉 宜 月 犹 宜 雪 , 何 独 行 春 过 此 桥 .
别 驾 生 涯 似 蠹 鱼 , 简 编 垂 老 未 相 疏 . 也 知 赋 得 寒 儒 分 , 五 十 灯 前 见 细 书 .
头 上 云 忙 雨 欲 来 , 箬 篷 还 转 碧 芦 隈 . 中 流 数 点 沾 衣 湿 , 便 放 西 山 夕 照 开 .
先 生 醉 後 即 高 歌 , 千 古 英 雄 奈 我 何 . 花 底 一 壶 天 所 破 , 不 曾 饮 尽 不 曾 多 .
十 里 髻 鬟 谁 绾 结 , 半 天 苑 翠 自 嶙 峋 . 教 儿 莫 惮 依 山 住 , 阔 领 裁 衣 尽 土 人 .
六 十 年 来 此 地 居 , 灵 台 光 耀 胜 冰 壶 . 一 朝 破 屋 遂 倾 倒 , 且 喜 家 中 事 事 无 .
野 性 平 生 惟 爱 月 , 新 晴 半 夜 睹 蝉 娟 . 起 来 自 擘 纱 窗 破 , 恰 漏 清 光 落 枕 前 .
绛 桃 一 簇 映 斜 晖 , 白 首 寻 芳 几 醉 归 . 更 有 多 情 双 蛱 蝶 , 春 来 还 傍 菜 花 飞 .
俨 然 盛 服 对 严 宾 , 肯 向 花 中 作 素 臣 . 映 彻 九 泉 明 一 世 , 清 言 须 让 晋 诸 人 .
荐 士 今 谁 有 古 风 , 不 论 疎 戚 与 穷 通 . 怜 渠 报 国 河 南 尹 , 愧 我 无 私 第 五 公 .
无 位 真 人 赤 肉 团 , 电 机 旋 掣 走 珠 盘 . 金 刚 正 眼 泥 弹 子 , 烈 焰 光 中 侧 足 看 .
芹 溪 处 士 古 人 风 , 宝 剑 尘 埋 未 化 龙 . 旧 隐 至 今 名 不 朽 , 扁 题 元 出 紫 阳 翁 .
风 帘 一 烛 对 残 花 , 薄 雾 寒 笼 翠 袖 纱 . 空 院 别 愁 惊 破 梦 , 东 栏 井 树 夜 啼 鸦 .
云 溪 深 处 万 松 林 , 烟 起 晴 天 自 作 尘 . 根 向 九 华 分 结 处 , 与 君 同 是 墨 仙 人 .
江 山 信 美 非 吾 土 , 飘 泊 栖 迟 近 百 年 . 山 舍 墓 田 同 水 曲 , 不 堪 梦 觉 听 啼 鹃 .
千 年 宝 历 自 南 开 , 八 叶 神 孙 暂 北 来 . 日 月 更 临 龙 虎 阜 , 云 霞 重 抱 凤 凰 台 .
小 猎 南 山 雪 未 消 , 绣 旗 斜 卷 玉 骢 骄 . 不 如 意 事 常 千 万 , 空 想 先 锋 宿 渭 桥 .
慈 瓶 对 贮 碧 金 丛 , 万 斛 香 藏 一 粟 中 . 侵 晓 起 来 清 馥 满 , 夜 来 真 睡 广 寒 宫 .
画 船 晚 过 淘 金 碛 , 不 见 黄 金 惟 见 石 . 犹 恐 黄 金 价 未 高 , 见 得 锱 铢 几 多 力 .
腊 前 三 白 兆 年 丰 , 即 更 弥 旬 雪 满 空 . 岁 籥 未 经 春 已 到 , 从 今 物 物 被 和 风 .
老 去 风 情 似 乐 天 , 恨 无 张 态 抹 朱 弦 . 一 春 酒 病 稀 游 赏 , 啼 鸟 莺 花 共 怅 然 .
布 裘 藜 杖 鹿 胎 冠 , 散 率 身 如 不 在 官 . 昼 枕 静 欹 地 远 梦 , 秋 窗 闲 坐 有 微 寒 .
拔 嶂 悬 泉 隔 世 嚣 , 层 楼 曲 阁 倚 云 霄 . 赏 春 合 有 溪 堂 约 , 侵 晓 行 过 独 木 桥 .
不 因 闻 见 得 心 传 , 此 理 於 吾 甚 晓 然 . 若 使 一 流 闻 见 里 , 故 知 厌 倦 有 时 焉 .
睡 足 高 檐 春 日 斜 , 碾 声 初 破 小 龙 茶 . 楼 边 绿 树 飞 红 尽 , 春 色 墙 阴 老 荠 花 .
倚 竹 佳 人 生 意 愁 , 那 知 情 伴 夜 蝉 幽 . 一 山 风 月 龙 吟 罢 , 声 入 江 云 嫋 嫋 秋 .
少 狂 籍 草 共 追 欢 , 铁 笛 横 吹 到 夜 阑 . 老 怕 画 檐 风 露 冷 , 不 如 吹 烛 隔 窗 看 .
人 间 万 事 若 磨 持 , 丛 入 枯 荣 利 害 机 . 祗 有 一 般 无 对 处 , 都 如 天 地 未 分 时 .
壮 年 薄 宦 守 西 瓯 , 一 瞬 流 光 三 十 秋 . 今 见 桄 榔 两 嘉 树 , 恍 如 重 到 海 边 游 .
鬓 惹 新 霜 耳 旧 聋 , 眼 昏 腰 曲 四 肢 风 . 交 亲 若 要 知 形 候 , 岚 嶂 烟 中 折 臂 翁 .
前 年 送 君 空 江 上 , 张 帆 正 值 西 风 起 . 今 日 西 风 君 未 归 , 茫 茫 祇 见 空 江 水 .
一 奁 春 锦 斗 鲜 明 , 较 古 菱 花 越 样 清 . 照 影 不 应 呼 小 玉 , 至 今 湖 海 客 关 情 .
天 削 芙 容 万 玉 攒 , 十 分 寒 思 属 吟 鞍 . 不 知 拥 褐 茅 檐 下 , 别 有 幽 人 冷 眼 看 .
却 喜 君 知 取 友 端 , 诗 情 游 戏 志 睎 颜 . 更 烦 为 说 开 三 迳 , 安 得 斯 人 数 往 还 .
非 关 远 出 负 幽 期 , 自 是 江 边 枉 棹 迟 . 谁 道 空 回 君 恨 切 , 未 应 如 我 到 家 时 .
别 去 仙 山 今 几 春 , 客 心 牢 落 渴 生 尘 . 建 溪 寄 向 双 溪 去 , 一 饮 还 应 念 故 人 .
雪 夜 还 能 棹 剡 溪 , 雨 余 何 事 怯 冲 泥 . 自 怜 穷 巷 多 秋 草 , 不 见 青 骢 向 北 嘶 .
倾 城 倾 国 两 妃 嫔 , 此 地 闻 名 不 见 人 . 潜 想 旧 时 红 粉 面 , 落 花 风 里 步 香 尘 .
爆 竹 声 中 一 岁 除 , 东 风 送 暖 入 屠 苏 . 千 门 万 户 曈 曈 日 , 争 插 新 桃 换 旧 符 .
蚁 窠 得 意 从 渠 计 , 螳 翳 忘 言 息 我 机 . 寒 尽 山 庵 无 历 日 , 野 花 啼 鸟 又 春 归 .
暂 出 河 边 思 远 道 , 却 来 窗 下 听 新 莺 . 故 人 一 别 几 时 见 , 春 草 还 从 旧 处 生 .
琵 琶 初 调 古 凉 州 , 万 壑 风 泉 指 下 流 . 好 是 贞 元 无 事 日 , 玉 宸 宫 里 按 新 秋 .
十 年 同 此 振 纲 维 , 万 种 譊 讹 悉 共 知 . 今 日 脱 然 无 一 事 , 坐 观 明 月 照 琉 璃 .
水 宿 风 餐 甚 劳 苦 , 勉 旃 吾 子 富 春 秋 . 我 愧 疲 民 欲 归 去 , 麦 田 春 雨 把 锄 头 .
远 人 羁 客 古 今 悲 , 昔 日 慵 看 惜 别 诗 . 六 口 一 家 分 五 处 , 争 教 不 作 断 肠 词 .
洞 里 仙 人 枉 费 功 , 凿 江 屈 曲 做 神 通 . 千 荣 万 绕 留 江 住 , 毕 竟 奔 流 入 峡 中 .
休 官 拜 命 不 胜 荣 , 墨 湿 黄 新 照 眼 明 . 络 绎 交 亲 来 作 贺 , 羊 腔 酒 担 拥 柴 荆 .
帝 京 元 巳 足 繁 华 , 细 管 清 弦 七 贵 家 . 此 日 风 光 谁 不 共 , 纷 纷 皆 是 掖 垣 花 .
为 竹 作 亭 还 斫 竹 , 取 诗 名 榜 更 题 诗 . 归 来 十 日 未 一 往 , 聊 待 萧 然 雨 后 时 .
团 团 样 学 天 边 月 , 汩 汩 声 回 地 底 泉 . 剩 贮 黄 金 还 屋 税 , 此 功 宁 止 见 山 钱 .
鞭 丝 曳 雪 缭 官 槐 , 绿 阵 中 间 一 道 开 . 高 下 未 劳 轻 喜 愠 , 相 公 曾 作 榜 梢 来 .
明 月 清 风 住 钓 船 , 新 秋 世 界 落 诗 编 . 渔 翁 若 遣 骚 人 作 , 肯 食 人 间 一 点 烟 .
粉 色 全 无 饥 色 加 , 岂 知 人 世 有 荣 华 . 年 年 道 我 蚕 辛 苦 , 底 事 浑 身 着 苎 麻 .
昔 日 曾 随 魏 伯 阳 , 无 端 醉 卧 紫 金 床 . 东 君 谓 我 多 情 赖 , 罚 向 人 间 作 酒 狂 .
道 义 交 情 不 用 盟 , 鸣 谦 肯 作 震 雷 惊 . 论 功 平 勃 非 吾 事 , 付 与 人 间 仔 细 评 .
尺 雨 乘 春 尉 望 深 , 家 家 仓 廪 一 年 心 . 伊 川 父 老 还 知 否 , 此 是 随 车 傅 说 霖 .
爝 火 初 经 一 线 开 , 宝 盘 终 日 自 萦 回 . 也 知 物 理 关 人 事 , 历 尽 崎 岖 心 始 灰 .
白 草 萧 萧 漾 早 晖 , 篮 舆 轻 稳 去 加 飞 . 淮 天 软 暖 多 成 雨 , 喜 有 轻 寒 犯 客 衣 .
归 抚 苍 松 笑 一 场 , 誓 无 滋 味 博 西 凉 . 春 风 烂 熳 春 云 热 , 酿 取 松 花 一 瓮 香 .
霜 迟 断 陇 荞 花 白 , 水 足 平 田 稻 子 红 . 剩 把 丰 年 供 祖 帐 , 送 将 玉 节 过 江 东 .
繁 华 举 世 皆 如 梦 , 今 古 何 人 肯 暂 闲 . 唯 有 东 林 学 禅 客 , 白 头 闲 坐 对 青 山 .
芳 菲 已 去 绝 音 尘 , 临 水 踟 蹰 景 又 新 . 应 是 溪 源 来 最 远 , 落 花 流 水 洞 中 春 .
青 衫 厌 着 待 封 侯 , 慷 慨 知 君 定 远 流 . 莫 叹 书 生 长 龌 龊 , 元 戎 曾 与 报 更 筹 .
酒 钱 自 昔 从 人 乞 , 诗 思 出 门 何 处 无 . 青 篛 织 蓬 菅 织 席 , 此 生 端 欲 老 江 湖 .
暮 云 细 细 鳞 千 叠 , 新 月 纤 纤 玉 一 钓 . 叹 息 化 工 真 妙 手 , 冲 寒 来 倚 水 边 楼 .
结 庐 空 谷 抱 沉 忧 , 底 事 轩 车 肯 为 留 . 千 里 问 涂 良 独 苦 , 似 君 须 向 古 人 求 .
种 茶 岩 接 红 霞 坞 , 灌 稻 泉 生 白 石 根 . 皤 腹 老 翁 眉 似 雪 , 海 棠 花 下 戏 儿 孙 .
赤 棕 榈 笠 眉 毫 垂 , 拄 楖 栗 杖 行 迟 迟 . 时 人 只 施 盂 中 饭 , 心 似 白 莲 那 得 知 .
渭 水 尘 空 绀 业 倾 , 桐 江 烟 老 汉 风 明 . 蚤 知 贤 达 穷 通 意 , 閒 把 渔 竿 只 钓 名 .
试 笔 山 窗 竹 影 凉 , 闲 临 小 字 换 鹅 章 . 定 巢 燕 子 时 飞 过 , 带 得 残 花 落 纸 香 .
五 十 知 非 雪 鬓 鲜 , 尚 将 疏 褊 谪 尘 缘 . 近 来 万 境 心 如 洗 , 笑 改 斜 川 作 浣 川 .
金 鞍 玉 勒 照 花 明 , 过 后 春 风 特 地 生 . 半 醉 五 侯 门 里 出 , 月 高 犹 在 禁 街 行 .
灵 椿 移 植 自 仙 宫 , 丹 桂 年 年 不 办 供 . 材 荐 明 堂 皆 巨 栋 , 君 家 培 殖 富 阴 功 .
东 风 吹 雨 晚 潮 生 , 叠 鼓 催 船 镜 裹 行 . 底 事 今 年 春 涨 小 , 去 年 会 与 昼 桥 平 .
已 后 湖 州 秃 鬓 翁 , 喜 君 挥 扫 有 遗 风 . 幻 成 殢 雨 熹 晴 态 , 尽 使 尘 凡 一 洗 空 .
欲 别 东 风 剩 黯 然 , 亦 知 春 去 有 明 年 . 世 间 争 那 人 先 老 , 更 对 残 花 一 醉 眠 .
谏 书 元 不 为 求 名 , 上 有 穹 苍 鉴 至 诚 . 索 虏 传 观 皆 动 色 , 岂 知 难 悟 汉 公 卿 .
欲 往 双 溪 积 有 年 , 病 身 须 是 履 晴 川 . 梅 霏 正 作 侵 衣 冷 , 余 暖 犹 思 烘 火 边 .
黄 花 堆 积 若 钱 流 , 装 点 诗 家 富 贵 秋 . 元 亮 不 将 渠 贳 酒 , 空 留 遗 恨 尚 悠 悠 .
冯 唐 白 首 尚 含 香 , 卫 武 谆 谆 肯 惰 荒 . 万 一 享 年 如 二 老 , 犹 堪 烂 醉 十 重 阳 .
霜 玉 肌 肤 冰 雪 魂 , 春 风 庭 院 月 黄 昏 . 儿 曹 不 解 吟 翁 意 , 无 雨 无 风 也 闭 门 .
别 院 东 风 料 峭 寒 , 春 衫 已 试 脱 应 难 . 黄 昏 却 傍 灯 归 去 , 缓 约 花 期 几 日 看 .
台 榭 沈 沈 禁 漏 初 , 麝 烟 红 蜡 透 虾 须 . 雕 笼 鹦 鹉 将 栖 宿 , 不 许 鸦 鬟 转 辘 轳 .
雨 声 欲 断 气 氤 氲 , 小 阁 浮 空 自 吐 吞 . 古 木 苍 烟 何 处 寺 , 数 声 青 板 报 黄 昏 .
双 峰 翠 扫 半 天 馀 , 遥 想 岷 峨 霁 雪 初 . 足 踏 东 南 今 已 遍 , 却 思 归 卧 旧 时 庐 .
产 自 污 泥 涅 不 缁 , 迎 风 承 露 号 交 枝 . 看 他 亦 解 相 萦 抱 , 底 事 依 依 在 水 湄 .
上 林 春 色 正 繁 华 , 公 子 联 镳 去 赏 花 . 贪 弄 玉 杯 泥 样 醉 , 笙 歌 丛 里 簇 归 家 .
雨 洗 风 磨 孤 迥 迥 , 树 凋 弃 落 峭 巍 巍 . 惟 兹 一 事 无 兼 带 , 泽 广 如 何 掩 得 伊 .
休 嗟 光 景 速 于 飞 , 为 爱 春 从 柳 上 归 . 好 是 新 年 添 一 岁 , 却 知 今 是 与 前 非 .
几 人 富 贵 不 能 闲 , 夜 运 牙 筹 日 跨 鞍 . 役 役 一 生 忙 里 过 , 不 知 屋 上 有 青 山 .
传 芳 远 远 自 西 隣 , 锦 伞 高 张 熨 眼 新 . 花 睡 觉 来 红 泪 落 , 年 年 如 忆 故 宫 春 .
征 舆 六 月 度 梅 关 , 大 地 清 凉 树 影 班 . 行 客 不 须 梅 止 渴 , 流 泉 到 耳 冷 潺 潺 .
清 晓 东 郊 转 翠 舆 , 苍 龙 驱 暖 入 储 胥 . 便 回 天 上 阳 和 气 , 散 作 人 间 宽 大 书 .
不 问 章 台 与 楚 楼 , 一 根 半 树 亦 风 流 . 看 来 的 是 多 情 物 , 爱 杀 春 光 怕 杀 秋 .
高 僧 不 出 住 花 宫 , 百 毳 袈 裟 手 自 缝 . 遥 想 千 岩 秋 色 里 , 六 时 放 梵 下 虚 空 .
高 丽 寺 里 访 诗 僧 , 嬾 上 湖 船 独 自 行 . 行 到 寺 前 人 迹 少 , 不 知 傍 有 白 云 迎 .
办 得 钱 来 直 是 难 , 钱 钱 要 使 及 茕 鳏 . 莫 教 散 入 他 人 手 , 减 百 抽 分 或 细 奸 .
洛 阳 人 惯 见 奇 葩 , 桃 李 花 开 未 当 花 . 须 是 牡 丹 花 盛 发 , 满 城 方 始 乐 无 涯 .
棘 枝 疏 瘦 竹 枝 低 , 三 鸟 寒 多 每 并 栖 . 月 落 山 空 秋 梦 断 , 不 知 谁 个 最 先 啼 .
浮 艳 侵 天 难 就 看 , 清 香 扑 地 只 遥 闻 . 春 风 也 是 多 情 思 , 故 拣 繁 枝 折 赠 君 .
酒 能 成 病 姑 停 饮 , 诗 怕 伤 时 莫 浪 吟 . 客 又 不 来 春 欲 去 , 一 帘 花 影 哢 鸣 琴 .
柞 宫 凭 几 画 成 王 , 泪 落 铜 仙 月 似 霜 . 王 母 不 来 方 朔 死 , 茂 陵 松 柏 自 斜 阳 .
一 裘 身 着 久 经 年 , 禄 米 分 炊 几 户 烟 . 尽 说 大 夫 能 养 士 , 却 于 尼 叟 惜 封 田 .
羁 寓 零 陵 过 一 年 , 每 怜 两 脚 负 山 川 . 忽 从 榛 莽 窥 神 秘 , 似 与 仙 家 有 宿 缘 .
高 论 唐 虞 儒 者 事 , 卖 交 负 国 岂 胜 言 . 凭 君 莫 笑 金 槌 陋 , 却 是 屠 酤 解 报 恩 .
肠 断 黄 花 霜 後 枝 , 花 乾 叶 悴 两 离 披 . 一 花 忽 秀 枯 丛 里 , 更 胜 初 开 乍 见 时 .
满 眼 垂 杨 照 绿 波 , 就 中 春 意 延 先 多 . 不 将 歌 管 酬 佳 景 , 拟 奈 翠 漪 堂 上 何 .
里 社 闻 名 已 数 年 , 恨 无 倾 盖 盍 簪 缘 . 子 初 游 学 吾 游 宦 , 一 笑 相 逢 韶 石 边 .
弱 植 卑 丛 冻 易 摧 , 百 花 谁 伴 雪 花 开 . 如 今 最 识 春 先 处 , 红 紫 纷 纷 亦 漫 栽 .
我 爱 东 风 从 东 来 , 花 心 与 我 一 般 开 . 花 成 子 结 因 花 盛 , 春 满 乾 坤 始 凤 台 .
澹 然 相 对 却 成 劳 , 月 染 风 裁 个 个 高 . 似 说 玉 皇 亲 谪 堕 , 至 今 犹 著 水 霜 袍 .
一 性 圆 通 一 切 性 , 观 君 莫 犯 西 天 令 . 至 道 无 难 嫌 简 择 , 杜 口 毗 耶 元 不 证 .
一 篇 乡 党 尽 威 仪 , 夫 子 寻 常 岂 自 知 . 若 使 区 区 故 如 此 , 其 劳 终 亦 不 胜 为 .
云 压 松 枝 拂 石 窗 , 幽 人 独 坐 鹤 成 双 . 晚 来 漱 齿 敲 冰 渚 , 闲 读 仙 书 倚 翠 幢 .
太 乙 峰 前 是 我 家 , 满 床 书 史 足 生 涯 . 春 深 带 酒 不 归 去 , 老 却 碧 桃 无 限 花 .
龙 门 双 阙 涌 云 烟 , 云 未 飞 花 雁 下 前 . 彻 底 清 澈 照 车 马 , 分 台 御 史 过 伊 川 .
开 试 丹 头 采 异 方 , 归 来 洗 药 井 中 香 . 松 花 酒 后 黄 精 饭 , 卧 看 青 山 到 夕 阳 .
身 入 群 经 作 蠹 鱼 , 断 编 残 简 伴 闲 居 . 不 随 当 世 师 章 句 , 颇 识 扬 雄 善 读 书 .
孝 娥 何 意 要 垂 名 , 重 在 天 伦 一 命 轻 . 若 订 汉 家 彤 史 传 , 淳 于 公 女 尚 偷 生 .
面 面 湖 光 面 面 风 , 可 人 最 是 白 芙 蓉 . 分 明 飞 下 双 双 鹭 , 才 到 花 边 不 见 踪 .
烟 云 深 里 日 攀 跻 , 岭 上 宵 眠 雨 电 低 . 清 晓 携 筇 遵 下 路 , 高 峰 对 面 与 胸 齐 .
故 国 名 花 夐 不 同 , 景 阳 机 裹 织 春 风 . 莫 将 丽 质 惊 丹 卉 , 只 把 孤 根 托 化 工 .
鲛 卵 兼 金 传 海 上 , 海 人 一 尺 立 阶 前 . 娄 江 马 头 天 下 少 , 春 水 如 天 即 放 船 .
捏 不 成 团 拨 不 开 , 何 须 南 岳 又 天 台 . 六 根 门 首 无 人 用 , 惹 得 胡 僧 特 地 来 .
暂 驾 湖 山 两 毂 华 , 便 应 云 海 去 乘 槎 . 蓬 莱 弱 水 而 今 近 , 看 上 鳌 峰 判 五 花 .
二 十 二 馀 程 鸟 道 , 一 千 一 百 里 江 声 . 江 声 听 尽 行 未 尽 , 西 去 出 山 犹 七 程 .
近 岫 遥 峰 翠 作 围 , 平 田 小 港 碧 行 迟 . 垂 杨 一 径 深 深 去 , 阿 那 人 家 住 得 奇 .
杏 坛 俨 雅 犹 难 考 , 莲 社 荒 唐 孰 肯 知 . 好 把 钟 山 为 儆 鉴 , 瞿 聃 留 作 晚 年 师 .
春 风 栈 阁 晓 云 寒 , 中 有 潺 潺 一 玉 湾 . 白 石 寨 盘 青 石 磴 , 藓 花 犹 带 汉 时 斑 .
西 风 落 叶 路 漫 漫 , 衣 袂 微 生 旦 暮 寒 . 只 隔 片 云 家 便 到 , 远 山 移 人 梦 中 看 .
此 花 每 岁 须 霜 后 , 素 节 今 年 置 闰 深 . 流 转 风 光 须 好 在 , 只 愁 人 老 鬓 毛 侵 .
金 门 待 漏 马 嘶 寒 , 月 落 宫 墙 未 晓 天 . 争 子 莫 教 容 易 扫 , 恐 伤 一 片 惜 花 心 .
四 百 余 年 睡 未 苏 , 得 非 忘 我 更 忘 吾 . 近 来 片 石 蓑 衣 上 , 还 想 张 良 范 蠡 无 .
从 军 秣 马 十 三 年 , 白 发 营 中 听 早 蝉 . 故 作 老 丞 身 不 避 , 县 名 昭 应 管 山 泉 .
澹 庵 老 荐 此 诗 人 , 屈 道 何 妨 可 致 身 . 负 鼎 干 汤 公 岂 肯 , 本 来 余 事 压 黄 陈 .
我 昔 行 年 近 六 旬 , 辛 勤 才 有 屋 容 身 . 汝 成 广 厦 年 方 壮 , 端 是 吾 家 有 福 人 .
雄 吞 六 国 弱 秦 强 , 壮 士 逡 巡 野 水 傍 . 耕 叟 不 知 鸿 鹄 志 , 笑 观 宫 室 忤 陈 王 .
剩 有 新 诗 入 递 筒 , 岂 无 能 画 作 欣 篷 . 金 钱 翠 盖 相 辉 映 , 着 我 皤 然 酒 借 红 .
蒲 茸 承 露 有 佳 色 , 茭 叶 束 烟 如 效 颦 . 盈 盈 一 水 不 得 渡 , 冷 翠 遗 香 愁 向 人 .
雨 过 山 前 草 木 苏 , 开 窗 澄 碧 渺 金 湖 . 近 来 翰 墨 君 为 绝 , 喜 见 诗 中 有 画 图 .
颸 颸 忽 见 青 鸾 尾 , 扫 遍 翠 崖 冈 上 头 . 昨 夜 月 明 仙 子 过 , 玉 笙 吹 彻 万 山 秋 .
清 氛 远 俗 推 兰 友 , 直 节 过 人 见 竹 君 . 慰 我 山 城 长 寂 寞 , 相 期 高 卧 敬 亭 云 .
已 过 重 阳 十 日 期 , 菊 丛 初 破 两 三 枝 . 自 怜 短 鬓 萧 萧 白 , 不 似 黄 花 驿 里 时 .
几 日 无 缘 见 叔 度 , 令 人 鄙 吝 不 能 忘 . 新 篁 绕 阁 薰 风 细 , 还 肯 时 来 纳 晚 凉 .
村 村 绿 树 起 青 烟 , 隔 岸 行 人 叫 渡 船 . 昨 夜 不 知 何 处 雨 , 水 推 枯 叶 出 溪 边 .
金 沙 绕 架 卧 春 风 , 节 节 新 条 出 嫩 丛 . 一 色 匀 排 绿 瓶 子 , 忽 然 半 缕 漏 深 红 .
春 波 微 绿 草 连 门 , 寒 食 烟 光 可 断 魂 . 细 雨 隔 帘 烟 火 灭 , 落 花 风 动 欲 黄 昏 .
卧 看 山 云 起 石 根 , 意 行 随 犬 至 前 村 . 尘 居 自 是 无 人 识 , 何 必 移 家 上 庙 门 .
三 迳 虽 荒 菊 尚 存 , 重 阳 想 见 露 花 繁 . 那 知 欲 去 去 不 及 , 病 卧 他 州 空 断 魂 .
商 后 誓 师 因 毫 众 , 周 王 致 业 述 豳 风 . 不 阶 尺 土 一 人 俩 , 谁 似 皮 冠 一 沛 公 .
出 磨 玉 尘 除 旧 廪 , 奉 箱 彩 缕 看 新 丝 . 一 年 丰 乐 今 将 半 , 雨 殿 欢 声 外 得 知 .
莫 惜 新 衣 舞 柘 枝 , 也 从 尘 污 汗 沾 垂 . 料 君 即 却 归 朝 去 , 不 见 银 泥 衫 故 时 .
宋 玉 悲 秋 殆 我 欺 , 江 南 摇 落 定 何 时 . 不 因 枫 树 颜 如 渥 , 松 柏 连 林 漫 莫 知 .
不 住 年 光 衮 衮 流 , 莺 花 渐 老 使 人 愁 . 莺 犹 可 听 花 犹 在 , 再 卜 他 时 一 醉 休 .
万 行 不 修 无 事 也 , 随 缘 放 旷 任 逍 遥 . 昨 夜 人 言 风 雨 急 , 窗 间 只 道 海 门 潮 .
既 济 功 成 列 左 玄 , 余 波 犹 作 世 间 泉 . 苔 荒 碧 甃 龙 宫 寂 , 庭 老 梅 花 月 在 天 .
白 面 儒 冠 已 问 津 , 生 涯 只 羡 五 侯 宾 . 萧 萧 黄 叶 空 村 畔 , 可 有 拥 书 闭 户 人 .
八 月 西 风 蝉 噪 时 , 萧 萧 疏 叶 已 辞 枝 . 烟 村 物 景 都 无 赖 , 况 是 登 临 有 所 思 .
旧 游 追 记 岳 阳 城 , 莫 惜 经 过 憩 旆 旌 . 容 易 别 离 难 会 合 , 为 君 重 酌 圣 人 清 .
雨 雪 萧 萧 驿 堠 长 , 不 堪 流 潦 入 车 箱 . 抚 州 城 外 黄 泥 路 , 即 是 人 间 小 太 行 .
不 知 何 代 公 侯 墓 , 酹 坛 欹 倾 牧 儿 聚 . 凄 凉 翁 仲 满 身 苔 , 独 对 寒 松 泣 秋 雨 .
四 十 年 来 真 久 故 , 三 千 里 外 暂 相 逢 . 今 日 一 杯 成 远 别 , 烟 波 眇 眇 恨 重 重 .
郎 上 孤 舟 妾 上 楼 , 阑 干 未 倚 泪 先 流 . 片 帆 渐 远 郎 回 首 , 一 种 相 思 两 处 愁 .
锦 鞯 白 马 出 新 河 , 簇 队 吴 娃 善 凯 歌 . 谱 得 升 平 新 乐 府 , 内 家 休 按 旧 云 和 .
曹 州 孽 火 遍 烧 天 , 不 见 兵 车 只 汉 川 . 若 得 将 军 把 关 要 , 鸦 军 不 用 过 山 前 .
武 陵 樵 客 出 桃 源 , 自 许 重 游 不 作 难 . 却 觅 洞 门 烟 锁 断 , 归 舟 风 月 夜 深 寒 .
孤 村 古 馆 雨 凄 凄 , 客 里 愁 闻 乌 夜 啼 . 枕 冷 衾 寒 才 闭 目 , 春 风 吹 转 梦 魂 迷 .
钓 船 颇 欲 佐 涪 翁 , 当 世 知 余 莫 取 容 . 谁 料 传 亡 终 欠 识 , 但 同 物 论 惜 元 龙 .
飞 上 桃 花 玉 颊 儿 , 小 红 轻 踏 碧 萎 蕤 . 莫 教 啄 破 枝 头 雨 , 怕 见 胭 脂 泪 点 垂 .
今 岁 春 归 不 小 心 , 合 将 消 息 报 园 林 . 苏 公 堤 上 千 株 柳 , 二 月 犹 悭 半 缕 金 .
银 河 东 达 鹊 桥 西 , 织 女 牛 郎 会 晤 时 . 才 得 欢 娱 又 离 别 , 相 逢 拟 待 隔 年 期 .
一 路 轻 寒 二 月 中 , 水 南 桃 李 不 曾 红 . 怪 来 河 朔 春 光 晚 , 吹 过 花 时 尚 北 风 .
前 船 后 船 未 相 及 , 五 两 头 平 北 风 急 . 飞 沙 卷 地 日 色 昏 , 一 半 征 帆 浪 花 湿 .
沙 苑 烟 光 近 白 楼 , 黄 河 清 渭 两 交 流 . 牛 羊 落 日 新 丘 垄 , 杨 柳 春 风 古 渡 头 .
粼 粼 万 顷 碧 玻 璃 , 今 日 耕 锄 半 稻 畦 . 菡 萏 开 时 还 自 好 , 买 舟 一 醉 玉 东 西 .
忆 昔 西 施 人 未 求 , 浣 纱 曾 向 此 溪 头 . 一 朝 得 侍 君 王 侧 , 不 见 玉 颜 空 水 流 .
文 章 道 德 今 谁 似 , 事 业 功 名 我 不 无 . 十 载 江 湖 一 杯 酒 , 夜 深 说 与 董 归 奴 .
红 蕉 曾 到 岭 南 看 , 校 小 芭 蕉 几 一 般 . 差 是 斜 刀 剪 红 绢 , 卷 来 开 去 叶 中 安 .
露 迥 迥 地 趁 不 去 , 时 复 深 村 荒 草 行 . 一 色 皮 毛 都 换 了 , 荷 担 须 是 者 众 生 .
灵 均 心 事 少 陵 诗 , 青 竹 林 边 白 竹 篱 . 自 把 寒 花 看 新 雁 , 今 年 强 似 去 年 衰 .
国 士 无 双 未 肯 臣 , 汉 皇 眼 力 欠 精 神 . 筑 坛 直 待 追 亡 后 , 不 及 溪 边 一 妇 人 .
清 明 时 候 雨 初 足 , 白 花 满 山 明 似 玉 . 十 里 春 风 睡 眼 中 , 小 桃 飘 尽 馀 新 绿 .
俗 外 多 将 云 作 装 , 前 花 惟 以 醉 为 乡 . 瑶 华 伸 玩 情 何 极 , 高 绝 犹 如 登 百 常 .
草 草 衣 装 挈 自 随 , 婿 贫 毕 竟 与 齐 眉 . 绝 胜 京 洛 倾 城 色 , 鏁 向 侯 门 作 侍 儿 .
世 人 贪 利 意 非 均 , 交 送 穷 愁 与 底 人 . 穷 鬼 无 归 于 我 去 , 我 心 忧 道 不 忧 贫 .
董 公 平 昔 甚 纵 横 , 晚 岁 藏 金 欲 避 兵 . 当 日 英 雄 智 相 似 , 燕 南 赵 北 亦 为 京 .
书 墙 暗 记 移 花 日 , 洗 瓮 先 知 酝 酒 期 . 须 信 闲 人 有 忙 事 , 早 来 冲 雨 觅 渔 师 .
水 宿 山 行 可 煞 劳 , 山 川 应 是 怕 才 豪 . 诗 人 只 好 游 湘 水 , 上 却 巴 陵 恐 是 骚 .
逢 逢 社 鼓 佐 丰 年 , 酒 熟 那 逢 酿 雪 天 . 擘 橘 煮 鸡 偿 一 醉 , 布 衾 烘 暖 抱 孙 眠 .
雨 后 翛 然 遂 欲 秋 , 登 临 正 尔 要 诗 流 . 君 行 端 复 何 所 往 , 但 道 东 之 一 舸 游 .
悲 君 老 别 我 沾 巾 , 七 十 无 家 万 里 身 . 愁 见 舟 行 风 又 起 , 白 头 浪 里 白 头 人 .
笑 倚 东 风 看 画 船 , 晴 天 如 水 水 如 天 . 酒 旗 高 处 玉 骢 急 , 万 树 垂 杨 一 抹 烟 .
妙 香 真 色 得 之 天 , 羞 御 铅 华 学 女 妍 . 只 向 温 柔 乡 里 活 , 怕 寒 不 许 上 林 传 .
残 灯 吹 了 闭 禅 关 , 风 约 孤 萤 落 砌 间 . 本 为 饮 茶 妨 睡 早 , 强 寻 诗 句 拟 寒 山 .
院 落 秋 深 数 菊 丛 , 缘 花 错 莫 两 三 蜂 . 蜜 房 岁 晚 能 多 少 , 酒 盏 重 阳 自 不 供 .
相 儿 执 笔 请 翁 书 , 要 受 持 从 入 学 初 . 我 有 至 言 儿 听 取 , 心 宜 庄 敬 气 宜 舒 .
危 栏 倦 倚 带 斜 阳 , 今 夜 禅 床 借 上 方 . 七 十 二 山 何 处 是 , 洞 庭 烟 水 正 茫 茫 .
散 骑 金 貂 服 彩 衣 , 松 花 水 上 逐 春 归 . 悬 知 邑 里 遥 相 望 , 事 主 荣 亲 代 所 稀 .
项 羽 天 资 自 不 仁 , 那 堪 亚 父 作 谋 臣 . 鸿 门 若 遂 樽 前 计 , 又 一 商 君 又 一 秦 .
学 得 丹 青 数 万 年 , 人 间 几 度 变 桑 田 . 桑 田 虽 变 丹 青 在 , 谁 向 丹 青 合 得 仙 .
一 笠 弥 天 亦 大 奇 , 选 公 访 我 索 新 诗 . 赤 城 归 去 应 相 忆 , 十 里 松 风 月 上 时 .
青 山 历 历 映 江 流 , 半 是 明 州 半 越 州 . 亭 下 寒 潮 亭 上 客 , 不 知 来 往 几 时 休 .
西 风 澹 澹 水 悠 悠 , 雪 点 丝 飘 带 雨 愁 . 何 限 归 心 倚 前 閤 , 绿 蒲 红 蓼 练 塘 秋 .
入 山 佳 气 异 他 山 , 翠 逻 周 遭 几 复 关 . 流 水 白 云 无 尽 藏 , 莫 教 容 易 到 人 间 .
平 湖 一 望 上 连 天 , 林 景 千 寻 下 洞 泉 . 忽 惊 水 上 光 华 满 , 疑 是 乘 舟 到 日 边 .
望 雪 年 年 似 撒 珠 , 令 虽 小 晚 亦 匀 铺 . 且 须 七 尺 封 山 路 , 人 马 同 饥 草 稗 枯 .
鼓 发 嘉 鱼 千 面 雪 , 乱 帆 和 雨 向 湖 开 . 何 妨 南 北 东 西 客 , 一 听 湘 妃 瑶 瑟 来 .
夜 深 犹 自 绕 江 行 , 震 地 江 声 似 鼓 声 . 渐 见 戍 楼 疑 近 驿 , 百 牢 关 吏 火 前 迎 .
芙 蕖 耐 夏 复 宜 秋 , 一 种 今 年 便 满 沟 . 南 荡 东 陂 无 此 物 , 但 随 深 浅 见 游 鯈 .
已 规 觞 咏 了 馀 龄 , 径 自 无 何 到 大 庭 . 左 界 何 人 与 调 护 , 酒 星 移 近 少 微 星 .
当 年 壮 气 谩 如 虹 , 回 首 都 归 含 笑 中 . 群 玉 峰 前 好 归 路 , 可 怜 三 十 二 秋 风 .
西 江 庙 前 飞 来 鸟 , 紫 金 作 翅 尾 毕 逋 . 翻 空 趁 船 接 红 果 , 衔 去 却 哺 林 中 雏 .
绮 席 金 炉 香 正 燃 , 铜 壶 银 箭 漏 初 传 . 天 回 星 月 迷 灯 烛 , 风 过 楼 台 度 管 弦 .
梦 笔 山 前 君 别 我 , 下 沙 桥 上 我 思 君 . 黄 昏 更 过 西 阳 岭 , 满 目 青 山 与 白 云 .
游 蜂 辛 苦 事 芳 菲 , 嚼 蕊 偷 香 酿 蜜 脾 . 还 被 东 风 巧 收 拾 , 又 随 春 色 上 南 枝 .
买 得 武 夷 毛 竹 杖 , 忽 思 江 外 友 于 人 . 青 原 若 访 常 荷 屋 , 助 尔 扶 携 觅 句 新 .
金 柅 亭 边 柳 拂 城 , 春 风 系 马 酒 家 吟 . 尘 埃 满 面 无 人 识 , 却 得 黄 鹂 作 赏 音 .
梅 花 已 遂 冻 泥 空 , 留 得 余 香 傲 晚 风 . 春 事 十 分 财 入 手 , 只 愁 病 眼 眩 青 红 .
王 母 阶 前 种 几 株 , 水 晶 帘 外 看 如 无 . 只 应 汉 武 金 盘 上 , 泻 得 珊 珊 白 露 珠 .
村 北 村 南 打 稻 忙 , 浮 云 吹 尽 见 朝 阳 . 不 宜 便 作 晴 明 看 , 扑 面 飞 蝇 未 退 藏 .
北 固 高 楼 海 气 寒 , 使 君 应 此 凭 栏 干 . 春 山 雨 后 青 无 限 , 借 与 淮 南 洗 眼 看 .
太 极 成 争 今 几 年 , 濂 翁 先 得 我 同 然 . 经 行 醉 墨 匆 匆 就 , 不 谓 朋 侪 今 竞 传 .
一 官 何 幸 得 同 时 , 十 载 无 媒 独 见 遗 . 今 日 不 论 腰 下 组 , 请 君 看 取 鬓 边 丝 .
不 伴 人 间 桃 李 群 , 炎 曦 与 傅 渥 丹 匀 . 南 州 几 岁 供 怀 橘 , 北 阙 何 年 可 献 芹 .
门 照 双 池 镜 样 明 , 东 西 廓 喝 寂 无 声 . 紫 罗 帐 里 机 玄 密 , 虽 有 珍 珠 撒 未 成 .
日 居 离 位 翻 为 女 , 坎 配 蟾 宫 却 是 男 . 不 会 个 中 颠 倒 意 , 休 将 管 见 事 高 谈 .
刮 膜 神 方 直 万 金 , 国 医 曾 费 一 生 心 . 可 怜 髽 髻 提 篮 者 , 也 有 盲 人 问 点 鍼 .
江 村 女 儿 喜 行 舟 , 江 上 人 家 吉 贝 秋 . 缘 岸 荻 花 三 四 里 , 石 桥 南 去 见 城 头 .
八 尺 蕲 州 桃 竹 簟 , 坐 来 疑 是 水 侵 裳 . 垂 杨 叶 下 闲 吟 久 , 又 与 鸣 蝉 共 晚 凉 .
花 梢 飞 下 两 鸣 鸠 , 欲 住 还 行 行 复 留 . 拾 得 来 禽 吞 不 得 , 啄 来 啄 去 竟 成 休 .
山 木 阴 阴 击 晚 牛 , 水 田 漠 漠 任 春 鸥 . 长 歌 大 笑 却 归 去 , 长 在 农 家 今 白 头 .
黄 昏 来 扣 野 人 扉 , 笑 语 欣 欣 意 不 迟 . 葑 火 正 红 煨 芋 美 , 不 妨 秉 炬 雪 中 归 .
春 树 君 今 吟 渭 北 , 林 塘 我 已 卜 溪 西 . 赏 心 乐 事 优 游 处 , 花 自 飞 飞 鸟 自 啼 .
岧 峣 下 瞰 霅 溪 流 , 极 目 烟 波 望 梓 州 . 虽 有 清 风 当 夏 景 , 只 能 销 暑 不 销 忧 .
白 头 从 事 未 抛 诗 , 无 奈 才 何 复 苦 饥 . 我 易 吟 愁 归 乐 土 , 因 君 肠 断 邺 中 诗 .
淡 烟 和 月 出 霜 林 , 落 尽 寒 花 只 素 阴 . 别 有 兰 缸 凝 彩 焰 , 镜 台 斜 倚 照 冰 心 .
金 菊 粉 蕖 秋 水 滨 , 恰 如 生 色 画 屏 新 . 荡 舟 直 过 红 桥 去 , 小 队 游 鱼 不 避 人 .
官 壕 水 落 两 三 痕 , 正 是 秋 初 雨 後 天 . 菱 荇 中 间 开 一 路 , 晓 来 谁 过 采 菱 船 .
何 郎 载 酒 别 贤 侯 , 更 吐 歌 珠 宴 庾 楼 . 莫 道 江 南 不 同 醉 , 即 陪 舟 楫 上 京 游 .
园 花 樽 酒 日 相 期 , 共 尔 留 连 欲 暮 时 . 醉 倚 山 亭 歌 楚 调 , 秋 萤 飞 过 石 榴 枝 .
反 唇 馀 子 轻 玄 白 , 属 目 耆 儒 上 紫 清 . 老 境 我 甘 追 汗 漫 , 明 时 君 合 订 章 程 .
我 是 延 平 旧 史 君 , 忍 闻 水 沴 欲 销 魂 . 人 言 辛 酉 溪 流 涨 , 更 减 今 年 丈 二 痕 .
雪 泥 滑 滑 到 山 郭 , 提 壶 劝 沽 亦 不 恶 . 林 中 解 道 不 如 归 , 家 人 应 念 思 归 乐 .
夜 雨 洗 开 千 翡 翠 , 春 风 撼 碎 万 琅 玕 . 满 林 鸦 鹊 卧 明 月 , 铁 笛 一 声 烟 正 寒 .
四 月 笙 歌 沸 苑 池 , 瑞 莲 花 对 海 棠 丝 . 昭 容 尚 记 开 元 日 , 正 是 宫 中 蚕 老 时 .
鬼 力 神 功 劈 石 开 , 水 边 因 作 钓 鱼 台 . 若 为 未 有 严 光 到 , 留 得 丝 纶 待 我 来 .
一 句 全 提 法 界 宽 , 大 千 收 拾 掌 中 观 . 横 该 竖 抹 超 三 际 , 迦 叶 徒 劳 强 破 颜 .
九 皋 仙 子 老 芝 田 , 小 立 清 池 阿 那 边 . 忽 作 霓 裳 羽 衣 舞 , 天 机 未 信 只 鱼 鸢 .
春 风 一 夜 别 衡 阳 , 楚 水 燕 山 万 里 长 . 莫 怪 春 来 便 归 去 , 江 南 虽 好 是 他 乡 .
华 阳 洞 口 金 泉 水 , 流 入 宫 墙 作 小 渠 . 任 转 秦 淮 出 江 去 , 不 应 久 住 化 龙 鱼 .
传 得 仙 家 不 老 方 , 酿 成 春 色 瓮 头 香 . 一 樽 聊 尔 资 杯 酌 , 争 似 相 携 入 醉 乡 .
有 生 不 酿 羔 羊 酒 , 无 日 不 诵 羔 羊 诗 . 贤 哉 蔡 子 勇 成 癖 , 自 励 要 如 三 代 时 .
为 读 忠 臣 教 子 碑 , 欲 行 回 首 重 依 依 . 纷 纷 车 马 门 前 过 , 知 有 几 人 琴 鹤 归 .
旧 闻 香 积 金 仙 食 , 今 见 青 精 玉 斧 餐 . 自 笑 镜 中 无 骨 录 , 可 能 飞 上 紫 雪 端 .
心 即 是 佛 即 是 心 , 心 佛 元 同 亘 古 今 . 觉 悟 古 今 心 是 佛 , 不 须 向 外 别 追 寻 .
讼 简 民 淳 羡 小 州 , 两 衙 才 退 似 归 休 . 一 怀 山 果 三 胜 酒 , 暮 掩 青 峰 即 下 楼 .
晚 止 危 亭 暑 气 清 , 薰 风 微 动 入 疏 棂 . 重 重 草 树 高 低 绿 , 叠 叠 峰 峦 远 近 青 .
峡 州 使 君 我 所 亲 , 书 去 犹 新 报 未 闻 . 此 士 如 今 为 第 一 , 见 之 烦 为 致 殷 勤 .
阊 阖 风 高 白 露 秋 , 芦 花 如 雪 动 边 愁 . 故 人 迢 递 天 南 北 , 明 月 娟 娟 独 倚 楼 .
稻 畦 藏 水 绿 秧 齐 , 松 鬣 初 乾 尚 有 泥 . 纵 蹇 寻 冈 归 独 卧 , 东 庵 残 梦 午 时 鸡 .
忠 谏 能 坚 信 正 臣 , 三 沈 三 屈 竟 何 云 . 每 沈 良 久 方 能 语 , 及 语 还 呼 桀 纣 君 .
有 作 五 逆 十 恶 业 , 应 堕 地 狱 受 诸 苦 . 临 终 遇 劝 念 弥 陀 , 决 定 超 生 于 彼 土 .
幽 怀 远 慕 陶 彭 泽 , 一 亩 荒 园 试 为 钥 . 自 种 黄 花 添 野 景 , 几 多 光 彩 照 庭 除 .
新 茎 未 遍 半 犹 枯 , 高 架 支 离 倒 复 扶 . 若 欲 满 盘 堆 马 乳 , 莫 辞 添 竹 引 龙 须 .
农 事 初 兴 未 苦 忙 , 且 支 漏 屋 补 颓 墙 . 山 歌 高 下 皆 成 调 , 野 水 纵 横 自 入 塘 .
箧 中 秋 扇 委 尘 埃 , 春 晚 炎 风 拂 面 来 . 旧 物 不 辞 为 世 用 , 故 人 相 见 莫 心 猜 .
不 识 是 真 识 有 心 , 识 心 遍 处 不 求 人 . 江 陵 米 满 元 无 价 , 师 子 全 威 画 不 成 .
自 古 蛾 眉 嫉 者 多 , 须 防 按 剑 向 随 和 . 此 身 更 似 沧 浪 水 , 听 取 当 年 孺 子 歌 .
昨 日 临 川 谢 病 还 , 求 田 问 舍 独 相 关 . 宋 时 有 井 如 今 在 , 却 种 胡 麻 不 买 山 .
袖 间 出 手 不 应 迟 , 柳 絮 渔 蓑 总 是 诗 . 二 妙 得 君 真 所 喜 , 一 寒 如 我 有 谁 知 .
人 生 笑 口 苦 难 开 , 故 事 当 修 戏 马 台 . 已 许 为 君 拼 一 醉 , 何 妨 今 日 且 衔 杯 .
本 无 迷 悟 数 如 麻 , 独 许 灵 云 是 作 家 . 借 问 遍 参 诸 祖 客 , 不 知 何 处 见 桃 花 .
清 跸 轰 雷 辇 出 房 , 赭 红 一 点 殿 中 央 . 天 知 圣 主 忧 边 久 , 剩 放 飞 基 兆 岁 穰 .
离 宫 春 晚 雨 霏 霏 , 日 晚 君 王 带 雨 归 . 翠 辇 急 行 红 袂 湿 , 中 途 方 忆 瓦 油 衣 .
叶 落 岗 头 一 望 长 , 几 茎 乔 木 倚 斜 阳 . 曾 经 巴 峻 猿 啼 处 , 铁 打 心 肝 寸 断 肠 .
瀼 东 烟 树 杜 陵 家 , 百 尺 深 潭 似 浣 花 . 布 袖 龙 钟 筇 竹 杖 , 也 胜 裘 马 在 天 涯 .
销 尽 黄 金 是 此 窝 , 高 人 欹 枕 看 晴 波 . 钱 塘 门 里 九 曲 寺 , 得 似 先 生 一 曲 多 .
清 浊 无 心 陈 仲 弓 , 圆 机 聊 救 汉 诸 公 . 末 流 不 料 儿 孙 误 , 千 古 黄 初 佐 命 功 .
书 当 快 意 读 易 尽 , 客 有 可 人 期 不 来 . 世 事 相 违 每 如 此 , 好 怀 百 岁 几 回 开 .
稍 稍 春 光 到 眼 中 , 冲 寒 试 与 小 搘 筇 . 杏 花 已 尾 樱 桃 拆 , 正 要 深 红 间 淡 红 .
三 千 玉 女 斗 群 芳 , 并 蓄 兼 收 百 药 良 . 咸 愿 东 皇 与 西 母 , 无 穷 眉 寿 等 天 长 .
自 扫 松 阴 寄 醉 眠 , 龙 吟 虎 啸 满 霜 天 . 却 思 初 到 人 间 世 , 似 是 唐 尧 丙 子 年 .
山 鬼 相 呼 夜 月 黑 , 怪 禽 恶 语 向 风 喧 . 挑 灯 待 晓 安 能 寐 , 一 夜 惊 尤 紧 闭 门 .
终 南 佳 处 暂 栖 迟 , 堪 笑 唐 朝 左 拾 遗 . 渠 但 借 山 为 捷 径 , 山 中 滋 味 岂 曾 知 .
早 晚 更 看 吴 苑 月 , 小 斋 长 忆 落 西 窗 . 不 知 明 夜 谁 家 见 , 应 照 离 人 隔 楚 江 .
郭 外 朝 阳 一 巷 斜 , 青 槐 厅 事 带 丘 麻 . 路 逢 扶 辔 双 童 问 , 不 是 城 东 太 尉 家 .
学 者 疑 心 尚 未 休 , 饱 柴 饱 水 坐 牛 头 . 子 期 不 用 黄 金 铸 , 末 世 知 音 有 赵 州 .
辩 士 祠 边 半 岭 松 , 不 容 凡 木 乱 江 风 . 筇 枝 拄 到 峰 头 阁 , 天 籁 都 归 十 八 公 .
山 寒 雨 点 半 成 雪 , 石 冷 泉 流 旋 作 冰 . 坐 至 夜 分 眠 不 得 , 荧 然 欲 灭 案 头 灯 .
十 年 去 国 真 悠 悠 , 只 今 便 可 行 归 休 . 平 生 意 气 羞 牛 后 , 去 踏 金 鳌 顶 上 游 .
参 闻 吾 道 无 心 语 , 只 在 当 时 一 唯 间 . 多 学 反 嗟 疑 子 贡 , 望 云 犹 隔 数 重 关 .
先 皇 执 手 未 多 时 , 受 诏 诚 深 誓 不 违 . 终 向 君 前 还 此 笏 , 一 身 视 死 喜 如 归 .
清 风 明 月 逐 时 新 , 天 付 幽 人 直 万 金 . 和 得 诗 成 无 个 事 , 来 时 可 惜 不 携 琴 .
微 生 已 觉 渐 休 闲 , 老 矣 何 心 世 路 间 . 尽 把 虫 鱼 束 高 阁 , 且 拿 双 桨 泛 湖 山 .
吾 生 何 拙 亦 何 工 , 忧 患 如 山 一 笑 空 . 犹 有 余 情 被 花 恼 , 醉 搔 华 发 倚 屏 风 .
早 来 风 定 绝 尘 霾 , 扫 地 如 镜 窗 尽 开 . 昏 明 四 望 移 远 近 , 昼 夜 两 湖 分 去 来 .
古 柳 堤 边 展 化 机 , 要 人 一 饱 便 忘 饥 . 谁 将 夺 食 驱 耕 手 , 拚 却 良 田 种 蒺 藜 .
之 子 婆 娑 几 许 年 , 众 人 迁 後 独 稀 迁 . 即 今 便 上 青 云 上 , 已 愧 开 炉 白 日 仙 .
是 翁 明 彻 一 尘 无 , 养 就 江 心 秋 月 孤 . 自 旧 相 从 杯 酒 里 , 岂 惟 今 日 见 冰 壶 .
雨 暗 水 岩 春 意 浓 , 尚 思 采 采 隔 珍 丛 . 睡 魔 正 压 眉 楞 重 , 珍 重 南 屏 信 息 通 .
连 章 天 上 乞 身 闲 , 笑 入 吴 船 拥 节 还 . 一 夜 风 雷 驱 旱 魃 , 始 知 霖 雨 出 人 间 .
青 天 无 云 日 亭 午 , 群 巫 祷 祈 且 呼 舞 . 老 夫 饶 睡 昏 昏 然 , 鼻 息 如 雷 汗 如 雨 .
枝 头 余 叶 堕 声 干 , 天 外 凄 凄 雁 字 寒 . 感 别 却 怜 双 鬓 影 , 竹 窗 风 雨 一 灯 看 .
万 壑 千 岩 叠 翠 微 , 幔 亭 红 日 浸 涟 漪 . 紫 阳 去 后 无 消 息 , 留 得 溪 山 九 曲 诗 .
南 州 佳 品 胜 罗 浮 , 青 女 飞 花 任 打 头 . 寒 涸 更 深 香 更 烈 , 松 朋 梅 友 敢 凌 不 .
梦 回 纸 帐 怪 生 寒 , 童 子 传 呼 雪 作 团 . 已 被 晓 风 融 作 水 , 头 巾 不 里 起 来 看 .
卧 龙 峰 下 草 庐 幽 , 门 外 桥 横 水 自 流 . 潇 洒 王 郎 只 数 笔 , 淡 云 疏 树 一 天 秋 .
乾 坤 各 各 变 三 爻 , 坎 兑 相 依 似 泰 交 . 认 得 易 中 甘 节 卦 , 箨 龙 贞 干 写 烟 梢 .
甘 州 唱 罢 晓 光 新 , 簇 簇 才 人 与 美 人 . 不 分 昭 阳 赵 飞 燕 , 汉 皇 夸 是 掌 中 身 .
雪 拥 柴 扉 独 坐 时 , 寒 林 寸 寸 折 琼 枝 . 晓 来 顿 失 青 山 色 , 开 尽 梅 花 总 不 知 .
自 洗 苔 肤 一 尺 寒 , 乌 菟 那 复 此 蹒 跚 . 不 妨 为 我 照 毛 发 , 正 可 与 人 鉴 肺 肝 .
漆 沮 河 边 两 岸 沙 , 绕 堤 十 里 尽 桃 花 . 春 风 纵 使 随 流 水 , 落 日 犹 堪 斗 彩 霞 .
璧 破 珠 沈 剑 掩 光 , 此 生 无 地 见 中 郎 . 刚 留 南 堰 门 头 月 , 长 为 愁 人 照 屋 梁 .
吾 祖 曾 为 沙 苑 牧 , 有 孙 穷 相 合 骑 驴 . 朝 来 忽 起 驰 驱 兴 , 为 见 龙 眠 十 马 图 .
柳 湿 征 衫 晚 出 关 , 荒 城 古 雪 剑 花 寒 . 西 风 漠 漠 龙 沙 路 , 马 上 青 山 带 醉 看 .
播 谷 栽 桑 复 执 麻 , 全 凭 雨 露 作 人 家 . 世 间 惟 有 心 须 霁 , 一 片 浮 云 不 可 遮 .
荆 玉 骊 珠 忽 满 前 , 示 须 攻 石 探 涛 渊 . 南 帆 自 诧 归 装 富 , 准 拟 重 呼 阿 买 编 .
月 比 于 人 历 世 多 , 才 圆 又 缺 几 消 磨 . 只 因 受 用 长 生 药 , 嗟 尔 死 蛙 如 月 何 .
英 英 奇 节 东 州 彦 , 凛 凛 清 风 南 浦 豪 . 更 有 余 干 饶 有 道 , 建 安 堂 上 聚 三 高 .
娘 子 歌 传 乐 府 悲 , 当 年 陌 上 看 芳 菲 . 曼 声 更 缓 何 妨 缓 , 莫 似 东 风 火 急 归 .
古 鼎 新 烹 凤 髓 香 , 那 堪 翠 斝 贮 琼 浆 . 莫 言 绮 縠 无 风 韵 , 试 看 金 娃 对 玉 郎 .
满 身 文 彩 漫 成 愁 , 一 曲 清 池 强 滞 留 . 翘 足 有 时 双 睡 去 , 梦 魂 依 旧 绕 沧 洲 .
石 梯 之 字 上 青 峰 , 碧 玉 琅 玕 扫 碧 空 . 内 隐 一 壶 尘 外 室 , 夜 吞 明 月 晓 吞 风 .
无 艳 无 妖 别 有 香 , 知 心 谁 解 赏 孤 芳 . 渊 明 酩 酊 知 何 处 , 安 得 斯 人 共 一 觞 .
水 石 相 迎 击 目 新 , 两 峰 秀 色 引 朱 轮 . 使 君 自 比 兰 亭 后 , 金 字 磨 崖 更 几 人 .
鸟 啼 何 处 最 关 情 , 不 是 啼 时 分 外 清 . 酒 醒 阁 中 闻 唤 起 , 为 惊 残 月 半 窗 明 .
钓 得 金 鳌 休 便 休 , 何 须 垂 上 钓 鱼 钩 . 昨 宵 试 向 江 头 望 , 明 月 芦 花 别 是 秋 .
儿 童 龟 手 握 轻 明 , 斩 碾 枪 旗 入 鼎 烹 . 拟 欲 为 之 修 水 记 , 惠 山 泉 冷 酿 泉 清 .
三 秋 桂 子 玉 舒 花 , 天 上 楼 台 出 帝 家 . 只 许 阿 兔 操 杵 臼 , 不 知 更 有 玉 虾 蟆 .
苍 生 千 里 望 云 霓 , 何 事 英 雄 去 路 迷 . 见 说 九 重 新 有 梦 , 济 川 人 在 此 岩 西 .
青 裙 汲 水 过 前 溪 , 白 发 譍 门 儿 戏 啼 . 试 问 主 人 何 所 在 , 为 言 南 亩 下 扶 犁 .
晏 斋 生 理 比 何 如 , 破 砚 今 来 亦 已 枯 . 珍 重 此 君 为 耐 久 , 澹 然 相 对 只 清 癯 .
鼓 吹 轰 轰 袒 半 肩 , 龙 楼 香 喷 益 州 船 . 有 时 赤 脚 弄 明 月 , 踏 破 五 湖 波 底 天 .
郑 监 风 流 老 不 衰 , 倪 宽 头 白 更 应 痴 . 吴 越 英 雄 已 泥 土 , 欲 从 江 海 问 西 施 .
济 世 儒 先 道 不 贫 , 白 袍 古 制 搭 乌 巾 . 尘 埃 陌 上 无 闲 地 , 信 是 山 林 好 著 身 .
刚 道 故 乡 如 许 好 , 其 如 游 子 不 归 何 . 自 从 五 柳 先 生 死 , 空 染 千 山 泪 血 多 .
横 枝 直 下 是 清 池 , 花 映 清 池 水 映 枝 . 知 是 君 描 和 靖 句 , 不 知 和 靖 寄 君 诗 .
浓 露 繁 霜 著 似 无 , 几 多 光 彩 照 庭 除 . 何 须 更 待 萤 兼 雪 , 便 好 丛 边 夜 读 书 .
碧 琅 玕 绕 碧 梧 桐 , 面 面 轩 窗 面 面 风 . 剩 著 图 书 围 几 席 , 何 妨 门 径 拥 蒿 蓬 .
跨 涧 作 桥 兼 作 屋 , 行 人 初 到 已 泠 然 . 全 家 寝 食 淙 琤 上 , 韶 濩 声 中 过 百 年 .
堂 堂 妙 相 绝 锱 铢 , 善 恶 都 忘 见 也 无 . 万 里 云 收 天 界 净 , 海 心 无 浪 月 轮 孤 .
逆 顺 机 中 总 是 禅 , 在 家 不 碍 出 家 缘 . 庞 公 父 子 团 圞 坐 , 顿 觉 无 生 话 已 圜 .
蜀 国 佳 人 号 细 腰 , 东 台 御 史 惜 妖 娆 . 从 今 唤 作 杨 台 柳 , 舞 尽 春 风 万 万 条 .
老 人 无 泪 与 君 啼 , 梦 里 相 逢 路 竟 迷 . 二 十 三 年 崇 胜 寺 , 对 床 今 夜 是 江 西 .
测 量 精 义 学 多 般 , 远 阔 高 深 指 顾 间 . 结 发 结 肠 无 底 止 , 试 量 恨 海 与 愁 山 .
未 得 鸣 珂 谒 汉 宫 , 江 头 寂 寞 向 春 风 . 悲 歌 一 曲 心 应 醉 , 万 叶 千 花 泪 眼 中 .
乱 书 丛 杂 旧 吟 诗 , 片 纸 如 珠 拾 靡 遗 . 珍 重 半 生 心 血 在 , 为 君 抱 病 检 多 时 .
万 里 春 晖 荡 晓 空 , 芳 心 何 处 不 融 融 . 惟 馀 两 鬓 无 情 雪 , 最 耐 人 间 解 冻 风 .
玉 邑 东 南 第 一 峰 , 铦 锥 颖 脱 乱 山 中 . 夕 阳 影 里 分 明 见 , 五 色 文 章 耀 笔 锋 .
蜀 山 苍 翠 陇 云 愁 , 銮 驾 西 巡 陷 几 州 . 唯 有 萦 回 深 涧 水 , 潺 湲 不 改 旧 时 流 .
渺 渺 云 山 去 几 重 , 依 依 独 听 广 陵 钟 . 明 朝 借 问 南 来 客 , 五 马 双 旌 何 处 逢 .
一 夜 秋 声 恼 井 桐 , 梦 回 得 句 寄 西 风 . 诗 成 却 问 题 诗 处 , 正 在 东 山 东 复 东 .
年 来 世 路 愈 间 关 , 且 喜 儿 童 放 我 閒 . 百 岁 光 阴 无 一 半 , 莱 衣 能 得 几 时 斑 .
西 抹 东 涂 术 一 乡 , 阿 婆 羞 忆 少 年 妆 . 如 今 闭 户 无 人 识 , 旋 学 仙 翁 欲 老 方 .
秦 火 自 焚 宁 害 圣 , 金 丝 堂 壁 閟 家 书 . 典 坟 启 发 皆 天 意 , 非 谓 共 王 好 治 居 .
复 岭 重 岩 出 路 赊 , 渐 看 龙 口 有 人 家 . 行 行 数 里 犹 回 首 , 秋 雪 满 山 荞 麦 花 .
不 拥 吴 姝 与 赵 姬 , 不 笺 尔 雅 作 书 痴 . 只 今 抱 膝 缘 何 事 , 北 望 中 原 有 所 思 .
沉 檀 香 植 在 天 涯 , 贱 等 荆 衡 水 面 槎 . 何 必 为 槽 饲 鸡 犬 , 不 如 煨 烬 向 豪 家 .
风 过 巳 午 未 肯 止 , 酒 病 婴 我 心 无 憀 . 船 头 拍 翅 野 鸭 浴 , 水 上 摆 子 狞 鱼 跳 .
水 流 曲 曲 树 重 重 , 树 里 春 山 一 两 峰 . 茅 屋 深 藏 人 不 见 , 数 声 鸡 犬 夕 阳 中 .
又 入 西 湖 醉 过 春 , 岭 头 猿 鹤 几 时 闻 . 无 端 雨 意 随 人 去 , 直 恐 衣 巾 尽 是 云 .
可 惜 熙 熙 一 片 春 , 不 多 时 节 觅 无 因 . 眼 前 园 苑 知 何 限 , 只 见 莺 啼 不 见 人 .
珊 瑚 枕 上 玉 箫 横 , 一 曲 霓 裳 万 里 行 . 漫 道 九 重 宫 殿 远 , 岁 曾 掩 得 外 边 声 .
曲 曲 清 溪 叠 叠 山 , 石 门 深 处 有 禅 关 . 我 来 自 得 闲 滋 味 , 坐 听 山 重 尽 日 还 .
金 甲 将 军 传 好 梦 , 铁 冠 道 士 寄 新 书 . 我 与 云 长 隔 异 代 , 翻 疑 此 事 太 荒 虚 .
村 村 桑 暗 少 桑 姑 , 户 户 麦 丰 无 麦 奴 . 又 是 一 年 春 事 了 , 缫 丝 捣 麦 笑 相 呼 .
辘 轳 梦 断 金 梧 井 , 夜 月 沉 沉 风 露 冷 . 起 向 庭 中 独 自 行 , 伴 人 惟 有 梅 花 影 .
揉 蓝 绿 色 曲 尘 开 , 静 见 三 星 入 坐 来 . 桂 影 已 圆 攀 折 后 , 子 孙 长 作 栋 梁 材 .
几 千 年 浪 碧 澄 澄 , 对 景 难 忘 我 祖 情 . 乐 就 也 知 曾 借 力 , 轩 成 方 见 不 辜 名 .
掉 舌 降 齐 七 十 城 , 休 因 掩 袭 恨 遭 烹 . 淮 阴 请 假 终 基 祸 , 得 似 高 梁 数 世 荣 .
东 望 吾 庐 百 里 间 , 二 年 别 去 一 朝 还 . 虽 然 未 遂 归 休 意 , 且 对 湖 山 一 解 颜 .
文 伟 当 年 记 鄂 城 , 崎 岖 蜀 道 播 英 声 . 何 如 衣 锦 粉 榆 社 , 卧 护 元 戎 十 万 兵 .
自 从 别 去 竹 林 居 , 暇 日 寻 诗 每 念 渠 . 疾 读 新 编 慰 牢 落 , 清 风 习 习 满 襟 裾 .
云 昏 山 色 收 图 画 , 雨 过 泉 声 杂 管 弦 . 马 上 得 晴 春 满 眼 , 好 花 迎 客 亦 嫣 然 .
谁 人 得 似 牧 童 心 , 牛 上 横 眠 秋 听 深 . 时 复 往 来 吹 一 曲 , 何 愁 南 北 不 知 音 .
仙 子 骖 莺 不 可 呼 , 故 园 花 石 久 应 无 . 不 知 绿 野 何 人 买 , 试 间 平 泉 有 子 无 .
海 榴 花 上 雨 萧 萧 , 自 切 菖 蒲 泛 浊 醪 . 今 日 独 醒 无 用 处 , 为 公 痛 饮 读 离 骚 .
苍 崖 决 水 下 雷 霆 , 掉 尾 蜿 蜒 不 暂 停 . 傍 作 翠 蛟 犹 未 称 , 不 如 唤 作 舞 蛟 亭 .
破 篱 外 面 即 江 流 , 枯 树 梢 头 总 客 愁 . 隔 水 远 山 浓 复 淡 , 殷 勤 点 缀 一 川 秋 .
越 绝 徒 闻 万 壑 流 , 他 山 未 比 此 山 幽 . 谁 云 十 地 有 热 恼 , 但 觉 三 伏 生 凉 秋 .
一 晴 一 雨 柳 添 碧 , 半 落 半 开 梅 着 酸 . 不 被 东 风 相 鼓 弄 , 春 山 只 有 老 苍 官 .
寻 芳 处 勒 青 丝 鞚 , 日 暖 烟 浓 春 意 重 . 晚 来 被 酒 卧 花 阴 , 流 莺 唤 醒 东 风 梦 .
霭 霭 芳 园 谁 氏 家 , 朱 门 横 锁 夕 阳 斜 . 鸠 鸣 鹊 噪 闲 庭 馆 , 尽 日 春 风 吹 百 花 .
万 石 千 钧 积 累 成 , 未 应 忽 此 一 毫 轻 . 寒 松 瘦 竹 元 清 劲 , 昨 夜 分 明 闻 折 声 .
周 田 且 谓 曾 占 易 , 商 野 何 尝 识 梦 书 . 假 使 二 君 无 感 召 , 不 成 终 老 在 樵 渔 .
白 草 茫 茫 走 乱 沙 , 边 风 猎 猎 动 胡 笳 . 燕 山 台 殿 虽 然 好 , 宣 府 元 来 我 是 家 .
际 日 浮 空 涨 海 流 , 虫 沙 龙 蜃 中 优 游 . 津 涯 浩 荡 虽 难 测 , 不 见 惊 澜 曾 覆 舟 .
魏 帝 当 时 铜 雀 台 , 黄 花 深 映 棘 丛 开 . 人 生 富 贵 须 回 首 , 此 地 岂 无 歌 舞 来 .
依 依 杨 柳 绕 溪 斜 , 黑 白 溪 头 鹄 伴 鸦 . 雨 过 芜 菁 自 春 色 , 一 丛 茅 屋 野 人 家 .
无 极 世 缘 如 嚼 蜡 , 人 言 当 住 夜 摩 天 . 此 郎 久 学 无 生 忍 , 此 事 吾 知 否 不 然 .
日 日 山 川 烽 火 频 , 山 河 重 起 旧 烟 尘 . 一 生 孤 负 龙 泉 剑 , 羞 把 诗 书 问 故 人 .
满 眼 伤 心 冬 景 和 , 一 山 红 树 寺 边 多 . 仲 宣 无 限 思 乡 泪 , 漳 水 东 流 碧 玉 波 .
四 十 五 里 邻 近 寺 , 一 十 八 盘 容 易 山 . 竟 日 篮 舆 走 风 雨 , 七 峰 峰 外 见 斑 斑 .
春 晓 园 禽 百 族 鸣 , 未 知 黄 鸟 可 人 心 . 閒 中 静 听 绵 蛮 语 , 绝 胜 歌 喉 要 眇 音 .
上 庸 寒 食 已 无 花 , 山 木 青 青 吐 嫩 芽 . 此 日 伤 心 九 原 路 , 想 无 鸡 犬 只 鸣 鸦 .
绀 色 毬 儿 让 水 晶 , 味 甘 如 蜜 冷 如 冰 . 香 风 飘 满 葵 丘 戍 , 散 与 鸮 林 解 郁 蒸 .
